# Fisiologia generale

5/10/2015_01

### Che cos'è la fisiologia? 
E' una disciplina che studia il funzionamento degli esseri viventi.
E' la definizione meccanicistica di ciò che accade nell'organismo di ogni persona.
Questa disciplina ti fa capire che non sei quel che pensi di essere.

La composizione chimica delle materia vivente: H, O, C, N. La composizione chimica della materia vivente è molto simile a quelle dell'universo e delle stelle, piuttosto che a quella della terra e della crosta terrestre.

Tra la fine del '700 e l'inizio del '800, dopo la diffusione del microscopio, ci si rese conto che gli esseri viventi sono organizzati in cellule.
La materia vivente ha una sua unitarietà molto solida, ovvero tutte le cellule contengono all'incirca gli stessi organelli e nelle stesse quantità.
L'acqua è sempre la sostanza più abbondante.
Le proteine sono la classe di composti maggiormente diversificata nell'organismo.


## L'omeostasi 
Cosa significa omeostasi? Significa tendenza a mantenere costante il sistema.
L'omeostasi è un insieme di processi che mantengono costanti le condizioni corporee (es: costanza nella composizione chimica del plasma).
Queste condizioni devono mantenersi al variare delle condizioni esterne.
L'omeostasi è garantita da meccanismi autoregolatori.
Esistono dei meccanismi di retroazione che  viene detto di feedback.


Supponiamo ci siano due fattori che agiscono a vicenda con un feedback negativo (al crescere di uno l'altro diminuisce). Un fattore agirà come y= sen(t) e l'altro x= cos(t), dove t è il tempo (in grafico i valori oscillano in maniera sfalsata).

Se con gli stessi fattori costruisco una funzione y=f(x) otterrò un cerchio. Spostandosi nel tempo vengono ripercorsi gli stessi punti. La distanza di questa funzione dall'origine degli assi è sempre 1.

Due fattori che si influenzano in modo da variano oscillando in maniera sfalsata danno luogo a una serie di situazioni che si ripetono ciclicamente passando sempre dagli stessi punti. 

### Il principio fisiologico fondamentale 
Cos'è l'agente biologico funzionale? Un qualsiasi agente biologico ereditario in grado di operare una trasformazione fisica (es. enzima).
Per ogni agente biologico funzionale esiste almeno un agente biologico funzionale che lo controlla a monte ed esiste almeno un agente biologico funzionale che viene controllato da questo a valle. 
Il numero degli agenti biologici funzionali presenti in una cellula è finito. Questo significa che per ogni a.b.f esiste almeno un loop (ciclo). "L'ultimo" a.b.f. agirà sul primo a.b.f andando a chiudere il ciclo.

In questo discorso bisogna tenere conto anche dell'invecchiamento dell'organismo. L'omeostasi varia dunque sul lungo termine.
Esistono anche altre trasformazioni come, per esempio, l'adattamento. L'organismo può variare il proprio stato funzionale passando da uno stato di omeostasi ad un nuovo punto di equilibrio. Un esempio è la preparazione atletica: l'organismo  che viene sottoposto ad esercizio fisico subisce uno stress e reagisce allo stress con un rinforzo. Questo può progredire mediante adattamento progressivo. Avvengono fisicamente trasformazioni nell'organismo. Sono il raggiungimento progressivo di nuovi punti di omeostasi.

Lo schema prima presentato è dunque plastico: non perde mai le proprie caratteristiche di base, ma può essere modulato in risposta a sollecitazioni.
Questi cicli possono avere dei punti di rottura, se eccessivamente sollecitati, che possono essere più' o meno mortali.

05/10/2015_02
## La membrana cellulare
Nella materia vivente ci sono due ambienti chimici completamenti diversi e agli antipodi:
* l'ambiente *idrofilo*, la sostanza fondamentale è l'acqua e contiene composti idrosolubili;
* l'ambiente *idrofobo* o *lipofilo*, la sostanza fondamentale è costituita da lipidi o grassi.

Questi due ambienti non possono compenetrarsi: perché?
Sulle molecole si trovano delle cariche elettriche che possono essere positive o negative. Una molecola completa nella sua configurazione, se osservata globalmente, è elettricamente neutra. Esistono sostanze in cui la distribuzione di queste cariche può non essere omogenea.
Questo può originare molecole polari in cui la distribuzione degli elettroni lungo gli orbitali di legame non è omogenea causando la formazione di poli elettrici positivi e negativi. Questo è quello che succede nell'acqua. 
Se una molecole polarizzata viene immersa in una soluzione d'acqua, questa molecola viene circondata dalle molecole d'acqua il cui polo negativo è attratto dal polo positivo del soluto, ed il cui polo negativo è attratto dal polo positivo del soluto. Questo è ciò che avviene quando mettiamo un cucchiaino di zucchero in un bicchiere d'acqua: le molecole d'acqua "strappano" molecole polari di saccarosio al cristallo di zucchero.

Se invece la molecola che mettiamo nel bicchiere d'acqua non è polare, le molecole d'acqua sono attratte maggiormente dalle altre molecole d'acqua che non dalla molecola apolare (es. olio) poiché non presenta poli carichi elettricamente.

Negli esseri viventi la contemporanea presenza di molecole polari e apolari è costante e viene applicata una massimizzazione dell'interfaccia tra le due molecole.
Questo avviene anche quando laviamo ad esempio un vestito con il detersivo. I detersivi contengono tensioattivi, ovvero molecole che presentano un estremità polare e una non polare così da poter reagire sia con l'acqua che con lo sporco.

Anche nell'organismo esistono sostanze tensioattive che formano le membrane. 
A questo gruppo appartengono i fosfolipidi: molecole che presentano due catene di acidi grassi (coda idrofoba) esterificate su una molecola di glicerolo al quale è esterificato anche un gruppo fosfato (testa idrofila).

Come si dispongono i fosfolipidi in acqua? 
Se buttiamo dell'olio in acqua si formano delle micelle. 
I fosfolipidi possono però anche organizzarsi in un doppio strato che risulta stabile in acqua andando a formare una membrana.
Le membrane fosfolipidiche tenderanno a chiudersi andando a formare delle vescicole poiché altrimenti, se le membrane fossero piatte come dei fogli, l'interno dei bordi (che è idrofobico) rimarrebbe a contatto con l'ambiente acquoso circostante.

Le membrane cellulari formano dunque un piccolo ambiente lipidico all'interno del quale troviamo anche altre molecole. Una delle più importanti è il colesterolo (composto steroideo fortemente apolare). A cosa serve?
La membrana ha una natura fluida.

Cos'è che permette ad un composto grasso d'essere liquido o solido? La presenza di legami doppi (insaturo, liquido) o singoli (saturo, solido).
Il doppio legame introduce un angolo di piegatura diverso dagli altri che fa sì che l'attrazione dovuta alle forze di VdW tra le molecole sia ridotta rispetto alla forza presente tra molecole lineari (solo legami singoli).
Una forte attrazione dovuta alle presenze di VdW dovuta alla prevalenze di legami singoli darà origine a sostanze solide come il burro.

Il colesterolo è necessario per regolare la fluidità della membrana. 
Se la T è intorno ai 37° il colesterolo impedisce la mobilità dei fosfolipidi, diminuendo la fluidità della membrana.
A T più basse invece, il colesterolo impedisce l'impaccamento dei fosfolipidi che diminuirebbe eccessivamente la fluidità della membrana (???)

I fosfolipidi sono mobili nella membrana, possono ruotare lungo i loro assi e possono scorrere lateralmente.

Esperimento: vennero fatte fondere cellule umane e cellule di topo. Dopo la fusione vennero marcate e si vide che si erano distribuite lungo tutta la cellula fuso. Ovvero le membrane non erano rimaste separate ma si erano fuse e dunque i materiali delle due membrane si erano distribuiti lungo tutta la nuova membrana dimostrando la loro fluidità.

### Gli sfingolipidi
I fosfolipidi sono i più abbondanti, ma non sono gli unici. I primi contengono glecerolo, mentre gli sfingolipidi contengono un amminoalcol (sfingosina con testa polare e coda apolare) al posto del glicerolo e un acido grasso collegato con la parte amminica.
A volte alla sfingolisi può essere lengato un ulteriore gruppo -R. Se non è presente si parla di ceramide.

Gli sfingolipidi sono maggiormente presenti in determinate zone della membrana dette zattere lipidiche (zone più spesse perché le catene degli sfingolipidi sono un po' più lunghe di quelle dei fosfolipidi) e contengono proteine che non sono presenti nelle altre zone.

La membrana esterna forma una barriera tra l'ambiente intra- ed extra- cellulare.
Le membrane permettono il trasporto selettivo di nutrienti, prodotti di rifiuto e metaboliti tra i vari compartimenti cellulari.
Le membrane servono a formare vescicole per catturare e secernere macromolecole e altre particelle.
(...)

Nelle membrane sono presenti molte proteine che possono essere integrali (sono incorporate nella membrana mediante domini idrofobici) o di superficie (sono associate o agganciate alla membrana ma non hanno parti idrofobiche immerse nello strato fosfolipidico.

Le proteine di membrana possono avere un ruolo strutturale (citoscheletrico), possono servire per attaccare la cellula ad un substrato (strutture di adesione cellulare), possono far attaccare le cellule l'una all'altra, possono essere dei trasportatori (trasporto di membrana), possono essere recettori (capaci di legare molecole segnale che inducono processi interni alla cellula), possono essere enzimi...

Le proteine di membrana se la attraversano, possiedono una parte extracellulare che molto spesso porta legate delle molecole zuccherine lineari o ramificate (proteine glicosilate). Questo fa si che la superficie cellulare sia ricoperta di zuccheri che sono molecole molto idrofiliche che rendono lo strato acquoso subito presente esternamente alla cellula molto denso (=glicocalice). Il glicocalice è un ulteriore strato che si oppone ad un contatto troppo diretto della cellula con il mondo esterno (protezione). Il glicocalice rappresenta anche un fattore di riconoscimento per le cellule.
