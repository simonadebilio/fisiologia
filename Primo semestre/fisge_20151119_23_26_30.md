La retina rappresenta la porzione nervosa dell'occhio, anche se contiene i fotorecettori che non sono cellule nervose.

È la luce a indurre i processi che determinano l'attività sinaptica di queste cellule. 

I fotorecettori formano sinapsi con cellule bipolari che possono essere inibitorie o eccitatorie. 

Le cellule bipolari sono capaci di trasmettere potenziali graduati, ma non potenziali d'azione. In alcune sinapsi tra fotorecettore e cellule bipolari, l'azione del neurotrasmettitore è eccitatoria mentre in altre è inibitoria.

Nelle cellule bipolari abbiamo potenziali graduati che influenzano l'attività delle cellule gangliari.

Le cellule gangliari rappresentano i neuroni sensoriali di primo ordine nelle vie nervose coinvolte nella visione, capaci di trasmettere potenziali d'azione. Gli assoni delle cellule gangliari formano il **nervo ottico** e sono quindi neuroni di uscita dalla retina.

La retina con i suoi fotorecettori sta a monte nel neurone sensoriale primario. Questa è una caratteristica specifica di questo organo.
 
I neuroni sensoriali di primordine hanno i loro campi recettivi. Il **campo recettivo** di una cellula gangliare può essere definito come l'area del campo visivo nella quale uno stimolo luminoso determina un incremento o un decremento della frequenza di potenziali d'azione nella cellula.

Sono state caratterizzate con due modalità sensoriali: 

+ il primo tipo di cellula gangliare è definito a *centro ON* e *periferia OFF*. In queste cellule gangliari la luce nel centro del campo recettivo eccita la cellula (la "accende"), mentre l'applicazione della luce nell'area circostante del campo recettivo la inibisce (la "spegne");
+ il secondo tipo di cellula gangliare è definita a *centro OFF* e *periferia ON*. In queste cellule gangliari, l'applicazione della luce nel centro del campo recettivo inibisce la cellula, mentre l'applicazione della luce nelle zone circostanti la eccita.

Caratteristica peculiare sempre della vista è che i nuclei delle cellule gangliari si trovano nella retina. 

Ogni cellula gangliare ha un campo recettoriale e c'è una zona della retina che convoglia gli stimoli su una cellula gangliare. 

C'è una pre-elaborazione del campo recettivo che stimola il neurone fornendo adesso un'attività decrivibile con un'attività centro ON/ periferia OFF e viceversa. 
La retina è un insieme di campi recettoriali. Grazie a questa attività si ha l'effetto contrasto; nel punto dove c'è una variazione tra due situazioni si ha un'esaltazione della variazione stessa data dal fenomeno di contrasto. 

Il sistema ottico porta sulla retina un'immagine focalizzata in cui l'immagine è ricostruita fedelmente. Il sistema nervoso della retina prende i punti del campo visivo e realizza un'accentuazione dei contrasti esaltando i confini tra situazioni diverse, vale a dire gli oggetti presenti nel campo visivo. 
Questo è fondamentale perché la visione serve proprio a identificare oggetti nel campo visivo. 

La visione della retina ha un corrispettivo nella corteccia cerebrale dove i centri superiori sono in grado di distinguere nettamente gli oggetti rispetto allo sfondo nel campo visivo. L'oggetto quindi può essere classificato.

L'attività fisiologica che consente questi processi è un'attività elettrica che si va a identificare come sinapsi. 
Il recettore viene sempre stimolato dalla luce allo stesso modo ma può fare sinapsi eccitatorie o inibitorie. 
Se colpito dalla luce si iperpolarizza.

Il cono riceve la luce e ricevendo la luce si iperpolarizza. L'iperpolarizzazione ha due effetti sulla cellula bipolare a seconda che ci troviamo in un centro ON o in un centro OFF. 

Se ci troviano in un centro ON la cellula bipolare si depolarizza producendo un potenziale graduato depolarizzato, a sua volta la cellula gangliare si depolarizza, e con il suo assone genera un potenziale di azione. Se invece ci trovassimo in un centro OFF la iperpolarizzazione del recettore darebbe ipolarizzazione della cellula bipolare e gangliare che andrebbe a spegnere la frequenza del potenziale d'azione fino a cessare quasi del tutto.

Se la luce cade alla periferia i neuroni del centro ON vengono spenti mentre quelli del centro OFF vengono attivati.

I centri ON e OFF funzionano anche per i coni necessari per la visione a colori. L'individuazione dell'oggetto avviene tramite il suo grado di illuminazione ma anche tramite il suo colore. 

Le cellule gangliari inviano ai loro assoni lungo le vie visive.
Gli assoni si concentrano in un punto della retina dove c'è l'emergenza del nervo ottico, la zona del **disco ottico**. Il nervo ottico è il secondo nervo cranico. Molte fibre del nervo incrociano nel **chiasma ottico**.
La suddivisione delle fibre è molto precisa e dipende dallo loro provenienza. 

I neuroni gangliari costituiscono i neuroni che danno origine ai potenziali d'azione che vengono trasportati al SNC.
Gli assoni delle cellule gangliari formano il nervo ottivo (II paio di nervi cranici). I due nervi ottici fuoriescono dagli occhi a livello del **disco ottico** e confluiscono alla base dell'encefalo davanti al tronco encefalico, per formare il **chiasma ottico**.

A tale livello, metà degli assoni provenienti da ciascun occhio incrocia per dirigersi verso l'altro lato dell'encefalo.
I segnali relativi all'emicampo visivo di sinistra giungono alla porzione nasale della retina dell'occhio sinistro e a quella temporale dell'occhio destro. Allo stesso modo, i segnali provenienti dall'emicampo visivo di destra giungono all'emiretina nasale dell'occhio destro e a quella temporale dell'occhio sinistro.

Nel chiasma ottico, gli assoni provenienti dalle cellule gangliari nasali incrociano, mentre quelli provenienti dal lato temporale decorrono ipsilateralmente. 

Sebbene gli assoni siano sempre quelli delle cellule gangliari, dopo il chiasma ottico essi viaggiano in un fascio di fibre chiamato **tratto ottico**. Le cellule gangliari terminano in un nucleo del talamo, noto come **corpo genicolato laterale**, dove formano sinapsi con neuroni che ascendono fino alla corteccia visiva primaria nel lobo occipitale, formando le cosiddette **radiazioni ottiche**.

Sulla retina temporale si forma l'immagine della parte centrale del campo visivo. È la parte vista da entrambi gli occhi contemporaneamente. La retina nasale vede invece una parte del campo marginale e vista solo dall'occhio che sta da quella data parte. La retina temporale invia gli assoni dal talamo dallo stesso lato mentre quella nasale al lato opposto. Sono dunque gli assoni della retina nasale ad incrociare nel chiasma ottico. Quelli della retina temporale no. Una parte del campo visivo è vista da entrambi gli occhi in modo da garantire la visione tridimensionale e dare l'effetto di profondità del campo visivo. 

## L'orecchio e l'udito

### Anatomia dell'orecchio

L'orecchio può essere diviso in 3 parti: 

1. *orecchio esterno*;
2. *orecchio medio*;
3. *orecchio interno*.

L'orecchio esterno e quello medio sono cavità piene d'aria, mentre l'orecchio interno è una cavità piena di liquido.

L'orecchio esterno comprende il *padiglione auricolare* ed il **meato uditivo esterno**, o canali acustico. La sua funzione primaria è quella di convogliare e trasmettere le onde sonore verso la **membrana timpanica**, che separa l'orecchio esterno da quello medio.

La funzione dell'orecchio medio è quella di amplificare le onde sonore per la successiva trasmissione di queste dall'aria ad un ambiente fluido. All'interno dell'orecchio medio vi sono 3 ossicini, il **martello**, l'**incudine** e la **staffa** che collegano la membrana timpanica ad un'altra membrana sottile, la **finestra ovale**, che separa l'orecchio medioo da quello interno.

Vi è poi anche un'altra membrana, la **finestra rotonda**, a separare l'orecchio medio da quello interno.

La **tuna di Eustachio**, che connette l'orecchio medio con la *faringe*, contribuisce a mantenere normale la pressione nell'orecchio medio.

L'orecchio interno contiene le strutture associate sia all'udito che all'equilibrio. La **coclea** è una struttura a spirale che contiene le cellule recettoriali respondabili della sensibilità uditiva. 

Il nervo contenente le fibre nervose afferenti responsabili dell'udito e dell'equilibrio è noto come **nervo vestibolare**.

(immagine 10.41 p285)

L'orecchio registra onde sonore. Queste sono delle sequenze di compressione e dilatazione che si verificano in un mezzo. 
Se il mezzo è rigido vengono chiamate vibrazioni, se invece il mezzo è fluido vengono dette compressioni e dilatazioni.

Queste compressioni e dilatazioni non avvengono a scatti ma con variazioni progressive e graduali rappresentabili come un'onda.
Le onde sonore hanno una loro scala di intensità, i *decibel*. Questa è una scala logaritmica.

La soglia del danno auricolare è di 100 dB, mentre la soglia del dolore è di 130-140 dB.

La frequenza delle onde viene misurata in *Hertz* (cicli/secondo).
Esiste un intervallo di sensibilità anche per la frequenza delle onde sonore che va dai 20 ai 20000 Hz (l'intervallo di maggior sensibilità è 1000-4000 Hz)
Intervalli con maggio frequenza sono gli ultrasuoni.
Le basse frequenze corrispondono a suoni bassi, mentre le frequenze alte corrispondono a suoni acuti.

### Amplificazione delle onde sonore nell'orecchio

Quando le onde sonore stimolano l'orecchio, comprimono la membrana timpanica, causandone un'oscillazione che segue la stessa frequenza dell'onda sonora. Poichè il timpano è connesso al martello, le oscillaizoni della membrana determineranno un'oscillazione del martello alla stessa frequenza e con un'ampiezza che rifletterà quella delle oscillazioni che fanno vibrare il timpano.
Il movimento del martello amplifica a sua volta quello dell'incudine che, a sua volta, causa un ulteriore aumento del movimento della staffa. L'effetto netto risultante è un'amplificazione delle onde sonore. 

Questi tre ossicini sono articolati tra loro (come tutte le ossa dello scheletro) e derivano da ossa mandibolari presenti nei pesci. 

Poichè la stassa è disposta sopra la finestra ovale, che a sua volta è in contatto con la coclea piena di fluido, le oscillazioni della staffa generano onde nel liquido cocleare.

L'amplificazione delle onde sonore avviene grazie alla trasmissione delle onde da una membrana più grande, quella timpanica, a una membrana più piccola, quella della finestra ovale, in quanto una certa forza che si esercita su una superficie più piccola produce una pressione maggiore.

### Trasduzione del segnale sonoro

La coclea è l'organo nel quale avviene la straduzione sonora.

Dall'esterno, la coclea appare come una conchiglia a forma di spirale; il punto terminale della spirale è chiamato **elicotrema**.

La coclea è separata da due membrane in 3 compartimenti pieni di fluido: la **membrana vestibolare** e la **membrana basilare** suddividono la coclea in **scala vestibolare**, **scala timpanica** e **scala media**. Le membrane vestibolare e basilare si uniscono a livello dell'elicotrema.

Il liquido presente nella scala vestibolare e in quella timpanica è chiamato **perilinfa**; esso differisce da quello che si trova nella scala media, chiamato **endolinfa**.

La composizione della perilinfa è simile a quella del liquido cerebrospinale, mentre l'endolinfa ha una composizione simile a quella del liquido intracellulare, con un'elevata concentrazione di ioni potassio e una bassa concentrazione di ioni sodio. 

La coclea è una struttura chiusa piena di liquido separata dall'orecchio medio tramite la finestra ovale e la finestra rotonda. Poichè il liquido è incomprimibile, per generare onde è richiesto un movimento nel sistema senza cambiamento di volume.

La scala timpanica è in contatto con il timpano e in fondo all'elica c'è una fessura che mette in comunicazione la scala timpanica e vestibolare, la quale arriva alla finestra rotonda.

L'**organo del Corti**, che rappresenta la struttura sensoriali in grado di trasdurre lo stimolo sonoro, è localizzato sulla superficie della membrana basilare.
L'organo del Corti contiene **cellule ciliate**, cellule di supporto ed una membrana sovrastante le cellule ciliate, chiamata **membrana tettoria**.

(immagine 10.45 p289)

I liquidi sono incomprimibili ma i suoni si propagano anche in essi. Se in un liquido applichiamo un colpo di pressione, all'altra estremità dopo un certo tempo avremo l'eco del colpo di pressione. Tutto il liquido è attraversato dall'onda di compressione che si riverbera anche sulle pareti del contenitore del liquido. L'onda di compressione che arriva sulla finestra ovale si ripercuote come vibrazione sulle membrane della coclea. Le membrane della coclea vanno in vibrazione con la stessa frequenza della finestra ovale, quindi del timpano. Il tutto si scarica sulla finestra rotonda dove viene dissipata l'energia dell'onda di compressione.

Una "lingua" della membrana tettoria va a lambiere le cellule recettoriali del corti. C'è una continuità tra le ciclia dell'organo del corti e questa porzione di membrana. Le cilia entrano in oscillazione come conseguenza dell'oscillazione delle membrane. 

Le ciclia dell'organo del corti sono **stereocilia** in quando non hanno uno scheletro tubulinico ma sono sono ricche di canali del potassio sensibili allo stiramento. 

Le punte delle stereociglia sono collegate tra loro da ponti proteici, così che esse si muovono tutte insieme. In base alla direzione della deflessione delle stereociglia, possono aprirsi o chiudersi canali per il potassio sulla membrana delle cellule ciliate.
Poichè l'endolinfa ha una concentrazione di ioni K più elevata di quella presente all'interno delle cellule ciliate, l'apertura dei canali per il potassio determina l'ingresso dello ione nelle cellule ciliate, determinandone la depolarizzazione; al contrario, la chiusura dei canali per il K riduce il flusso entrante di K, determinando l'iperpolarizzazione delle cellule ciliate.

Quando i canali per il potassio si aprono indocono l'entrata di ioni K depolarizzando la cellula. Questa parziale depolarizzazione determina l'apertura di alcuni canali per il calcio, con conseguente ingresso di tale ione e rilasco per esocitosi del neurotrasmettitore a livello delle sinapsi tra la cellula ciliata e la fibra afferente.

Quando le stereociglia sono piegate nella direzione dello stereociglio più lungo, si esercita una maggiore tensione sui filamenti elastici e i canali per il potassio risulteranno maggiormente aperti. Di conseguenza, un maggior quantitativo di K penetra nelle cellule ciliate, aumentando lo stato di depolarizzazione, che in ultima analisi determina l'incremento della frequenza di scarica nel neurone afferente.

Quando le stereociglia sono piegate in direzione opposta a quella dello stereociglio più lungo, i filamenti elastici non sono messi in tensione ed i canali per il potassio risultano chiusi. La chiusura dei canali per il K impedisc eil flusso entrante di K e determina una iperpolarizzazione delle cellule ciliate rispetto alla condiizone di riposo. In queste condizione si determina la chiusura dei canali per il calcio, a cui consegue un minor rilascio di neurotrasmettitore e, in ultima analisi, la diminuzione drastica della frequenza di scarica nel neurone afferente.
 
Un'ampiezza maggiore dell'onda comporta un'oscillazione maggiore.

La codificazione della frequenza dei suoni si basa sulla localizzazione delle cellule ciliate sulla membrana basilare. Onde sonore di differente frequenza determinano la deflessione della membrana basilare in regioni differenti, in quanto la struttura di questa membrana varia lungo la sua lunghezza. In prossimità delle finestre ovale e rotonda, la membrana basilare ha una maggiore rigidità ed è più stretta; in prossimità dell'elicotrema essa è più ampia e flessibile. Pertanto, le onde sonore ad alta frequenza e di tono elevato, determinano una maggiore deflessione della membrana basilare nella regione più prossima alle finestre ovale e rotonda, con conseguente attivazione delle cellule ciliate localizzate in questa regione. Le onde sonore di bassa frequenza, al contrario, determinano una maggiore deflessione della membrana basilare nella regione più prossima all'elicotrema, con consegunete attivazione delle cellule ciliate localizzate in questa regione.

La frequenza del tono è codificata in termini di topografia delle cellule ciliate che sono maggiormente attivate.

**23.11.2015 A**

I suoni puri sono formati da una sola frequenza e sono difficilmente ascoltabili, vengono prodotti da strumenti e in genere risultano sgradevoli. Al pianoforte quando si parla del La centrale, il suono prodotto non è un tono puro ma come tutti i suoni degli strumenti musicali è composto da frequenze ben precise che si dicono armoniche (frequenze ad intervalli definiti). Più regioni della coclea sono coinvolte contemporaneamente nella percezione di questo suono. 

Il rumore è dato da un'accozzaglia di frequenze con rapporti non regolari. I suoni sono facilemente interpretabili come codici rispetto ai rumori perché gli ultimi non possono essere facilmente discriminati su un fondo di rumore dell'ambiente. Per questo possono essere usati dai cetacei per comunicare.

Normalmente tutti i suoni che arrivano alla coclea, siano essi rumori o suoni musicali, coinvolgono sempre regioni diverse della coclea a meno che non siano suoni puri prodotti da strumenti.

Il neurotrasmettitore rilasciato dalle cellule ciliate si lega ai recettori di neuroni afferenti del **nervo cocleare**, parte dell'VIII paio di nervi cranici. 
I neuroni afferenti (di primo ordine, il cui corpo cellulare si trova nel ganglio del Corti) terminano nei **nuclei cocleari** del bulbo, dove comunicano con neuorni di secondo ordine che terminano in un nucleo talamico chiamato **corpo genicolato mediale**. 

A tale livello, i neuroni di secondo ordine formano sinapsi con neuroni di terzo ordine che trasmettono le informazioni acustiche alla **corteccia uditiva**, situata nel lobo temporale. 


I neuroni di secondo ordine arrivano in parte al **nucleo olivare** sia dello stesso lato che del lato opposto incrociando e arrivando al follicolo inferiore del tronco encefalico dove formano sinapsi nell'oliva dello stesso lato o del lato opposto o nel collicono inferiore. Qui formano sinapsi per arrivare al **corpo genicolato mediale**. Ci sono dei collaterali che vanno anche al cervelletto. Dal corpo genicolato mediale i neuroni del quarto ordine inviano la fibra assonale alla corteccia. 

## L'orecchio e l'equilibrio

Alla percezione sensoriale acustica è allegata una percezione sensoriale organizzata in maniera molto simile. 
Nei pesci la linea laterale funziona allo stesso modo percependo vibrazioni del mezzo idrico. 

L'organo dell'equilibrio nei mammiferi è l'orecchio interno ossia l'organo vestibolare. Anche questo è costituito da un insieme di membrane che racchiudono spazi sacciformi. 

L'apparato vestibolare è localizzato in una cavità dell'osso temporale nota come *labirinto osseo*. Poichè l'apparato vestibolare è costituito da strutture membranose all'interno del labirinto osseo, queste strutture sono chiamate anche *labirinto membranoso* (di cui fa parte anche la coclea).

Il labirinto membranoso è pieno di endolinfa, mentre lo spazio compreso tra il labirinto membranoso e quello osseo contiene perilinfa (gli stessi presenti nella coclea).

L'**apparato vestibolare** è formato dai **canali semicircolari**, dall'**otricolo** e dal **sacculo**. 
Questi 3 canali sono disposti più o meno a 90° tra loro. La disposizione di questi canali ci dimostra in modo lampante che il modello di disposizione tridimensionale dello spazio ha una sua validità.

Il sistema non comunica funzionalmente con la coclea ma in comune hanno la perilinfa e l'endolinfa, anatomicamente inoltre derivano dagli stessi elementi morfogenetici. La disposizione ortogonale è utile per percepire informazioni lungo tutti gli assi spaziali ed è legata ai movimenti del capo.

Alla base di ciascun canale semicircolare vi è un'area dilatta chiamata **ampolla**, che contiene cellule recettoriali cicliate. All'interno di ciascuna ampolla vi è la **cupola**, una struttura gelatinosa separata dall'endolinfa mediante una membrana. Alla base della cupola, tra le cellule di supporto, vi sono cellule ciliate simili a quelle cocleari che proiettano le loro ciglia verso la cupola gelatinosa; una di queste stereociglia, più grande delle altre, prende il nome di **chinociglio**.

Come per il sistema uditivo, la deflessione delle ciglia determina l'apertura o la chiusura di canali ionici.

Quando la testa è a riposo, nessuna forza agisce sulle ciglia, che pertanto sono in posizione verticale. In questo caso le cellule sono parzialmente depolarizzate, per cui la frequenza di scarica delle afferenze nervose è bassa.

Quando la testa inizia a ruotare, il labirinto osseo ruota con essa; tuttavia il movimento dell'endolinfa avviene successivamente a quello del labirinto osseo, a causa dell'inerzia del liquido, che esercita una forza sulla cupola in seguito allo spostamento dell'endolinfa nella direzione opposta a quella della rotazione.

Il piegamento delle cilia porta a chiusura dei canali potassio e diminuendo la frequenza del potenziale di membrana, viceversa se la testa si muove nell'altra direzione. A testa ferma si ha frequenza intermedia del potenziale di azione. Funziona come nell'organo del Corti. 

Sacculo e otricolo funzionano in modo simile ai canali semicircolari, in quanto contengono cellule ciliate con stereociglia che si piegano.

L'otricolo e il sacculo sono strutture relativamente ampie, localizzate tra i canali semicircolari e la coclea dell'orecchio interno. All'interno di tali strutture si trovano cellule ciliate con stereociglia che si estendono all'interno di una sostanza gelatinosa.
Sulla sommità delle cellule ciliate, adagiati sulla sostanza gelatinosa, si trovano piccoli cristalli di carbonato di calcio, gli **otoliti**, che incrementano la massa della sostanza gelatinosa. 

Le cellule ciliate dell'otricolo sono disposte orizzontalmente rispetto all'asse principale della testa, con le stereociglia orientate verticalmente; le cellule ciliate del sacculo sono invece disposte verticalmente, con le stereociglia orientate orizzontalmente. A causa di tale orientamento, l'otricolo è in grado di percepire l'accelerazione lineare avanti e indietro, mentre le cellule ciliate del sacculo si eccitano in seguito all'accelerazione lineare verso l'alto o il basso.


Questi movimenti sono meno percepibili di quelli rotatori e sono la percezione per esempio dell'accelerazione e della frenata. Si avvertono solo le variazioni velocità e non i moti lineari uniformi. 

Le afferenze vestibolari giungono al tronco encefalico come nervo vestibolare. La maggior parte di esse termina nei **nuclei vestibolari**, sebbene alcune procedano direttamente verso il cervelletto per fornire immediate informazioni per poter regolare l'equilibrio e il bilanciamento del baricentro del corpo, che è di fondamentale importanza nella coordinazione dell'attività motoria.

Le vie vestibolari sono adiacenti ai sistemi per l'udito e non stupisce che ci sia un unico nervo che porta sia le fibre uditive che quelle vestibolari.

Anche queste percezioni sensoriali viaggiano all'interno dell'ottavo nervo cranico e giungono ai nuclei vestibolari per poi andare in parte al cervelletto (dal ganglio cocleo vestibolare) e in parte alla corteccia. 
La parte che va al cervelletto è importante per la coordinazione motoria e l'organo dell'equilibrio è fondamentale alla coordinazione motoria. 
Legata alle vie vestibolari e alla coordinazione delle vie vestibolari e visive è la nausea da movimento. Dalla corteccia si hanno ripercussioni ai nuclei profondi e da lì ripercussioni endocrine dirette agli organi viscerali. Queste vie sono fondamentali per la coordinazione ed il controllo dei movimenti.

_________________________________________________________________________________________________________________________________________________

**CONTROLLARE**
Il neurone sensoriali primario invia una fibra a formare sinapsi con il recettore e l'altra con il nucleo vestibolare nel tronco encefalico o direttamente al cervelletto (via in cui non c'è neurone di secondo ordine). Dal nucleo vestibolare al tronco encefalico invece c'è il nucleo di secondo ordine. Le vie acustiche vestibolari sono comuni fino all'ingresso nel snc dove vanno nel cervelletto o …
_________________________________________________________________________________________________________________________________________________

## Il gusto

La possibilità di gustare il cibo è dovuta alla presenza di chemocettori nel cavo orale che rispondono ad alcune sostanze chimiche presenti negli alimenti.

I chemocettori gustativi sono localizzati in strutture chiamate **bottoni gustativi** ciascuno dei quali contiene da 50 a 150 cellule recettoriali e numerose cellule di supporto.

All'estremità di ciascun bottone gustativo vi è un poro che permette alle cellule recettoriali di venire direttamente in contatto con la saliva e con le molecole in essa disciolte.

Ciascun individuo ha più di 10.000 bottoni gustativi, localizzati prevalentemente sulla lingua e sul palato, oltre che nella faringe.

Le cellule recettoriali gustative sono cellule epiteliali modificate, con microvilli che si propagano all'interno del poro.
Sulla superficie della membrana dei microvilli sono presenti recettori gustativi in grado di legare selettivamente le differenti sostanze chimiche, chiamate **gustanti**.

Nella corteccia cerebrale le sensazioni vengono fuse insieme per creare la sensazione dei sapori.

La cellula recettoriale, reagendo agli stimoli, va incontro a una depolarizzazione che viene chiamato "potenziale di recettore". Tanto più forte è lo stimolo, tanto più ampia sarà la depolarizzazione.

La depolarizzazione della membrana dei recettori induce apertura dei canali del calcio e conseguente rilascio del neurotrasmettitore tramite rilascio delle vescicole sinaptiche. 

Un neurone avverte l'effetto del neurotrasmettitore e se viene superata la soglia di attivazione si genera potenziale d'azione. 

Quanto maggiore è il rilascio del neurotrasmettitore tanto più frequente diventa il potenziale d'azione.

Le papille gustative sono delle protuberanze della lingua in cui si trovano molti bottoni gustativi, e ci permetto di percepire i gusti.

I gusti percepiti sono un numero molto limitato: salato, acido, dolce, amaro e umami.

L'umami è una risposta al glutammato (un amminoacido) ed è associato al sapore della carne, del formaggio e in generale ai cibi ricchi di proteine.

Se i sapori venissero percepiti solo con questo tipo di sensibilità sarebbe impossibile creare nuovi sapori.
I gusti esistono perché esistono recettori che rispondono a determinati stimoli.

Ad esempio, uno stimolo è legato a recettori che reagiscono agli ioni H$^+$ che bloccano i canali K$^+$ depolarizzando la cellula, e in questo caso parliamo del gusto acido. 

Il sapore salato è determinato dalla presenza di ioni sodio nel cibo. Quando la concentrazione di ioni sodio all'esterno della cellula aumenta in seguito all'assunzione di cibi salati, aumenta la forza elettrochimica che spinge verso l'intenro ntali ioni; ciò determina un aumento del flusso di sodio nella cellula, che depolarizza la membrama, determinando l'apertura di canali voltaggio-dipendenti del Ca ed il rilascio del neurotrasmettitore.


Nel caso del sapore dolce il recettore risponde a molecole simili al saccarosio. Il saccarosio ed altre sostanze chimiche dolci formano legani con recettori di membrana che attivano una proteina G chiamata **gustducina** che attiva l'adenilato ciclasi. Il cAMP, a sua volta, attiva una proteina chinasi che catalizza la fosforilazione dei canali per il potassio, che si chiudono. Ciò causa una diminuzione della fuoriuscita di potassio dalla cellula ed una conseguente depolarizzazione. Si aprono i canali del calcio e si verifica il conseguente rilascio del neurotrasmettitore.

Esistono poi recettori che reagiscono a molecole contenenti azoto. Poichè queste molecole spesso sono tossiche, l'amaro viene percepito come gusto sgradevole. Queste sostanze bloccano i canali per il potassio, determinando minor diffusione di tale ione fuori dalla cellula, depolarizzazione della stessa ed apertura di canali per il calcio voltaggio-dipendenti. Il calcio entrato nella cellula determina il sonceguente rilascio di neurotrasmettitore.

Per il glutammato si stimolano recettori purinergici.

Ciascuna cellula recettoriale presenta tutti e quanttro i meccanismi di trasduzione ed è quindi in grado di rispondere a tutti i sapori primari. In ogni caso, una cellula recettoriale tende a rispondere maggiormente ad un sapore primario specifico piuttosto che ad un altro.

Quando lo stimolo è il dolce la cellula aumenta molto la frequenza di potenziale di azione, per gli altri gusti invece c'è molta meno risposta. La codificazione avviene perché se c'è uno stimolo di un certo tipo certe cellule si attivano di più, altre meno ed altre ancora per nulla. Se c'è un altro stimolo il quadro della situazione varia ancora. 

La percezione dei gusti è piuttosto schematica, ma la gamma dei sapori che percepiamo è molto più grande rispetto a quelli elencati.
 
L'amplificazione del gusto è data dalla fusione cerebrale delle vie olfattive e di quelle gustative.

Le vie nervose sono organizzate nei nervi cranici 7, 9 e 10 che terminano nel **nucleo gustativo** del bulbo nel tronco encefalico dove formano sinapsi con neuroni di secondo ordine.
Tali neuroni viaggiano verso il talamo controlaterale dove formano sinapsi con neuroni di terzo ordine, che terminano nella **corteccia gustativa**.

## L'olfatto

Il senso dell'olfatto dipende in gran parte dagli stessi meccanismi che sono allabase del senso del gusto.

Nell'olfatto specifiche sostanze chimiche, chiamate **odoranti**, si devono sciogliere nel *muco* per potersi legare a specifici chemocettori ed essere percepite.

All'interno della cavità nasale è presente l'organo dell'olfatto, l'**epitelio olfattivo**, che ha una superficie di circa 1 cm$^2$ in ciascun lato del naso.

(immagine 10.54 p297)

L'epitelio olfattivo è composto da due strati cellulari: la *mucosa olfattiva* e la *lamina propria*.

La **mucosa olfattiva** è costituita da diversi tipi di cellule, compresi:

+ i corpi cellulari delle **cellule recettoriali olfattive** (neuroni);
+ le **cellule basali**, che sono i precursori per lo sviluppo di nuove cellule recettoriali;
+ le **cellule di supporto** o **sostentacolari**, che mantengono l'ambiente extracellulare che circonda le cellule recettoriali. 

Le cellule olfattive sono gli unici neuroni dell'organismo ad essere rimpiazzati regolarmente.

Nella **lamina propria** ci sono:

+ le **ghiandole di Bowman**, che producono il muco che abbiamo nella cavità nasale;
+ gli assoni dei neuroni olfattivi.

Le cellule recettoriali sono neuroni bipolari ed hanno ciglia sulle terminazioni dendritiche che si proiettano nel muco che riveste la cavità nasale. Tali ciglia hanno dei recettori che si legano con specifici odoranti. Queste ciglia non arrivano alla superficie aerea ma alla superficie dell'epitelio che è rivestita da abbondante muco.

Gli assoni delle cellule recettoriali salgono verso il **bulbo olfattivo** (è la punta più avanzata del SNC) ed entrano nel SNC attraverso dei fori nella **lamina cribrosa** del cranio, che fa parte delle ossa della cavità nasale.

La capacità di distinguere odori diversi è molto molto ampio in rapporto a quella di distinguere i gusti.

Per farci sentire gli odori, gli odoranti devono attraversare lo strato di muco e legarsi ai recettori olfattivi.

Il legame di un odorante ad un recettore di membrana attiva una proteina G (chiamata G$_o$$_l$$_f$), che a sua volta attiva l'enzima adenilato ciclasi, che catalizza la formazione di AMP ciclico. Qui il cAMP si lega rirettamente a canali cationici, aprendoli e permettendo l'ingresso nella cellula di ioni sodio e calcio.
L'effetto risultante è la depolarizzazione della cellula recettoriale.

L'ingresso del calcio nella cellula determina anche l'apertura di canali per il cloruro, permettendo a questo ione di fuoriuscire dalla cellula e di aumentarne la depolarizzazione che, se è di ampiezza sufficiente, genera nell'assone della cellula recettoriale potenziali d'azione.

Abbiamo specifiche cellule recettoriali che rispondono a specifiche molecole odorose. Le molecole odorose sono soprattutto molecole organiche volatili (alcol, benzeni e terpenoidi dei fiori infatti si sentono bene insieme all'odore della frutta) che arrivano ai recettori dell'olfatto nel punto di comunicazione tra la cavità orale e quella nasale.


Gli assoni dei neuroni afferenti formano il **nervo olfattivo** (I paio di nervi cranici). Gli assoni terminano in un'area dell'encefalo chiamata **bulbo olfattivo**, dove le afferenze nervose stabiliscono sinapsi con neuroni di secondo ordine chiamati **cellule mitrali**.

Numerosi neuroni olfattivi convergono su una singola cellula mitrale e queste sinapsi formano dei grappoli (cluster) chiamati **glomeruli**. 

Sembrano dei gomitoli di protuberanze neuronali. 

I glomeruli sono formati da dentriti di cellule mitrali e assoni di neuroni sensoriali che convergono sulle cellule mitrali. Dove c'è maggiore convergenza l'olfatto è molto più sviluppato, come succede, ad esempio nei cani. Il glomeruli del cane sono più sviluppati di quelli dell'uomo. 

I neuroni di secondo ordine formano il *tratto olfattivo*, che termina nel *tubercolo olfattivo*.
Da tale livello, le vie olfattive terminano in due aree della corteccia cerebrale: la corteccia olfattiva, che trasmette informaizoni necessarie alla percezione e alla discriminazione delle sostanze odorose, e il sistema limbico, che è alla base dei comportamenti guidati dall'olfatto, come il comportamento sessuale.

Ci sono vie che vanno al talamo, all'amigdala e all'ippocampo con connessioni dirette dell'olfatto con i centri della memoria e dell'emotività. 


# Il sistema endocrino 

Le ghiandole endocrine possono essere suddivise in due tipologie: 

+ **organi endocrini primari**, la cui principale funzione è la secrezione di ormoni;
+ **organi endocrini secondari**, per i quali la secrezione di ormoni è secondaria rispetto ad altre funzioni.

Tra gli organi endocrini primari troviamo:

+ l'**ipotalamo**;
+ l'**ipofisi** o ghiandola pituitaria;
+ l'**epifisi** o ghiandola pineale;
+ la **tiroide**;
+ le **paratiroidi**;
+ il **timo**;
+ le **ghiandole surrenali**;
+ il **pancrea**;
+ le **gonadi**.

Anche nel cuore c'è una produzione endocrina. 

Il termine *"endocrino"* si riferisce ad un organo che produce una sostanza che, veicolata dal sangue, viene portata in varie parti del corpo. Le molecole segnale prodotte dalle ghiandole generalmente sono chiamate ormoni. 

Siccome l'attuale teoria della biologia è basata su assi e non cicli, anche l'endocrinologia è influenzata da questa impostazione ad assi. 
L'asse degli schemi endocrinologici ha un punto di partenza principale: l'ipotalamo. 

## L'ipotalamo e l'ipofisi

Insieme, l'ipotalamo e l'ipofisi regolano il funzionamento di quasi tutti i sistemi del nostro corpo.

L'**ipotalamo** è una regione encefalica che svolge molte alre funzioni oltre a quella di ghiandola endocrina.

L'ipotalamo è posizionato in posizione ventrale rispetto l'acquedotto e le cavità del liquido cerebrospinale.

È considerato una ghiandola endocrina primaria perchè secerne molti ormoni, la maggior parte dei quali agisce sull'ipofisi, struttura avente la dimensione di un pisello collegata all'ipotalamo da un sottile peduncolo tissutale, chiamato *infundibolo*. 

L'ipofisi è suddivisa anatomicamente e funzionalmente in due lobi distinti, denominati **adenoipofisi** (anteriormente) e **neuroipofisi** (posteriormente).

L'ipotalamo contiene neuroni neurosecernenti che arrivano all'ipofisi con i loro assoni.
Il peduncolo è attraversato da una massa di fibre che mettono in comunicazione l'ipotalamo con la neuroipofisi (è una protuberanza dell'encefalo in quanto costituita da cellule neurali). 

Attaccata a questa massa neurale vi è una massa di cellule non neurali. Le due parti dell'ipofisi hanno origini embrionali diverse: ectodermica quella neurale e mesodermica quella non neurale. 

Sono però entrambe coinvolte nella secrezione endocrina. 

I nuclei dei neuroni dell'ipofisi sono chiamati **nucleo sopraottico** e **nucleo paraventricolare**. Questi contengono neuroni che mandano gli assoni alla neuroipofisi.

Il lobo posteriore dell'ipofisi contiene tessuto nervoso costituito dalle terminazioni dei neuroni il cui corpo cellulare si trova nell'ipotalamo. Queste terminazioni nervose secernono due ormoni peptidici: l'**ormone antidiuretico** (ADH, o **vasopressina**) nel nucleo paraventricolare, e l'**ossitocina** nel nucleo sopraottico.

L'ipotalamo e il lobo anteriore dell'ipofisi (adnoipofisi) sono connessi mediante il **sistema portale ipotalamo-ipofisario**.
La definizione di **sistema portale** indica una disposizione particolare dei vasi sanguigni in cui due letti capillari sono disposti in serie, uno dopo l'altro. 

(immagine 6.4 pag153)

Dopo che l'ipotalamo ha secreto gli **ormoni trofici** (regolano la secrezione di altri ormoni) nel letto capillare che lo perfonde, questi ormoni attraversano l'infundibolo all'interno di una vena portale raggiungendo un secondo letto capillare situato nell'adenoipofisi.
Qui gli ormoni trofici stimolano o inibiscono il rilascio degli ormoni adenoipofisari. 

Il sistema portale ha la funzione di portare direttamente i fattori trofici ipotalamici alle loro cellule bersaglio situate nell'adenoipofisi, evitando che questi ormoni vengano diluiti e degradati dagli enzimi nella circolazione sistemica.

Per ogni ormone secreto dall'adenoipofisi vi è un ormone ipotalamico che ne consente il rilascio specifico, per questo vengono detti *fattori di rilascio*. Esistono poi dei *fattori inibenti il rilascio*. 

Per ogni ormone ipofisario vi è un fattore stimolante o inibente, e questi agiscono sulle cellule degli organi corrispondenti. 
Non tutti agiscono su tutte le cellule. 

La secrezione dei fattori trofici ipotalamici è a sua volta regolata da segnali nervosi che raggiungono i neuroni ipotalamici.
Ad eccezione di uno, tutti questi ormoni sono peptidi:

1. *fattore stimolante il rilascio di prolattina* (PRH); stimola l'adenoipofisi a secernere la *prolattina*, che a sua volta stimola lo sviluppo della ghiandola mammaria e la secrezione del latte nelle femmine;
2. *fattore inibente il rilascio di prolattina* (PIH) o *dopamina*, inibisce la secrezione adenoipofisaria di prolattina;
3. *fattore stimolante il rilascio di tireotropina* (TRH); stimola l'adenoipofisi a rilasciare *tireotropina* o *ormone tiroide-stimolante* (TSH). Il TSH stimola la tiroide a secernere ormoni tiroidei;
4. *fattore stimolante il rilascio di corticotropina* (CRH); stimola l'adenoipofisi a rilasciare corticotropina (ACTH). L'ACTH stimola la corticale del surrene a secernere altri ormoni;
5. *fattore stimolante il rilascio dell'ormone della crescita* (GHRH); stimola l'adenoipofisi a secernere l'ormone della crescita (GH). Il GH regola la crescita e il metabolismo energetico, inoltre, agisce come ormone trofico stimolando il fegato a secernere fattori di crescita insulino-simili;
6. *fattore inibente il rilascio dell'ormone della crescita* (GHIH) o *somatostatina*; inibisce la secrezione adenoipofisaria dell'ormone della crescita;
7. *fattore stimolante il rilascio di gonadotropine* (GnRH); stimola l'adenoipofisi a secernere sia l'ormone follicolo-stimolante (FSH) che l'ormone luteinizzante (LH). L'LH stimola l'ovulazione nelle femmine e la secrezione di ormoni sessuali da parte delle gonadi. L'FSH promuove lo sviluppo delle cellule uovo e degli spermatozio, ma stimola anche la secrezione di estrogeni nelle femmine e di *inibina* in entrambi i sessi.

(immagine 6.5 p153)

La produzione di fattori trofici ipotalamici ed ipofisari è regolata mediante **circuiti a feedback**.

I fattori trofici prodotti dall'adenoipofisi possono agire tramite circuiti a feedback negativo sull'ipotalamo per ridurre la loro stessa secrezione. 

L'inibizione della secrezione dei fattori trofici ipotalamici da parte dei fattori trofici adenoipofisari è definita **feedback negativo corto** e previene l'eccessiva sintesi di fattori trofici adenoipofisari.
Inoltre gli ormoni la cui secrezione venga stimolata da fattori trofici in genere agiscono sull'ipotalamo per inibire la secrezione dei fattori trofici, limitando così la loro stessa secrezione. Questo meccanismo è definito **feedback negativo lungo**.

Il feedback negativo lungo inibisce la ghiandola, mentre quello corto invece l'ipotalamo. 

Nell'ipotalamo gli ormoni che producono il rilascio permettono il rilascio di TSH. Questo nel sangue raggiunge la tiroide e induce la produzione di ormoni tiroidei che inibiscono anche il rilascio degli ormoni che producono il fattore di rilascio del TSH nell'ipotalamo e la produzione di troppi ormoni tiroidei nella stessa tiroide.


Gli ormoni peptidici ipofisari seguono varie modificazioni per raggiungere la forma finale ormonale.

Le cellule che producono ACTH producono in primis un peptide POMC che ha vari punti di taglio per cui può venire scomposto in vari sottopeptidi che possono essere ulteriormente scomposti in altri peptidi e da questo si possono originare in tal modo tanti ormoni diversi se subiscono modifiche post-traduzionali.

## L'epifisi

La ghiandola pineale si trova nell'encefalo ed è composta da tessuto ghiandolare che secerne l'ormone **melatonina**, importante per la regolazione del **ritmo circadiano** (un ritmo giornaliero che sincronizza le attività dell'organismo rispetto al ciclo luce-buio).

Disturbi della produzione della melatonina producono disturbi dell'alternanza sonno-veglia. 

La secrezione di melatonina aumenta durante la notte e si riduce durante il giorno.

La melatonina migliora la risposta immunitaria ed esercita un effetto inibente sull'attività riproduttiva interferendo con l'attività di altri ormoni.

La melatonina è secreta anche dalla retina e da altri tessuti. 

La melatonina è un *derivato del triptofano* così come il neurotrasmettitore serotonina (la sua ammina) e dalla serotonina deriva la melatonina per acetilazione.

La produzione di melatonina è regolata dalla retina attraverso la percezione di stimoli luminosi recepiti da neuroni non coinvolti nella formazione dell'immagine.
Questi sono cellule gangliari retiniche contenenti melanoxina che ha un picco di sensibilità nella luce blu (quella crepuscolare) e che vanno a prendere contatto con i nuclei soprachiasmatici situati sopra il chiasma ottico andando a stimolare le cellule dell'epifisi. 

## La tiroide

La tiroide è una struttura a forma di farfalla che si trova sulla superficie ventrale della trachea, più o meno all'altezza della laringe. 

La ghiandola ha un'istologia tipica; vi è un parenchima connettivale e una serie di corpi globoidi sferoidali immersi nel connettivo, circondati dall'epitelio. 

Questi corpi sono chiamati **follicoli tiroidei** e sono pieni di materiale gelatinoso. 

La tiroide secerne **tiroxina (T$_4$)**, la **triiodotironina (T$_3$)** e la **calcitonina**.

Gli ormoni T$_3$ e T$_4$ regolano la velocità del metabolismo corporeo e sono necessari per la crescita e il normale sviluppo dell'organismo.

La calcitonina regola la concentrazione plasmatica di calcio.

La tiroide produce ormoni tiroidei derivando dalla tirosina (un aa aromatico). 
Questi sono caratteristici perché contengono *iodio*. La tiroide funziona infatti come riserva di iodio. Lo iodio arriva dal sangue e viene assimilato dal corpo con la dieta. Dentro i follicoli il materiale gelatinose è chiamato *colloide* e le cellule follicolari accumulano iodio captandolo dal sangue tramite cotrasportatori sodio-iodio (entrano insieme). 

La tiroide contiene numerosi follicoli che producono gli ormoni tiroidei. Ciascun follicolo è formato da un singolo strato di cellule secretorie, definite **cellule follicolari**, che circondano la colloide la quale è costituita da glicoproteine secrete dalle cellule follicolari.

Negli spazi interstiziali fra i follicoli sono localizzate le cellule C, che sintetizzano e secernono la calcitonina.

Le cellule tiroidee presentano la porzione baso-laterale rivolta verso il connettivo e la porzione apicale rivolta verso il lume follicolare pieno di colloide. Sul lato baso-laterale entra iodio per cotrasporto con il sodio, mentre sul lato apicale vengono rilasciate molecole di **tireoglobulina (TG)** (una proteina che agisce come precursore degli ormoni tiroidei) nel colloide tramite fenomeni di esocitosi. 

Nel colloide si trovano anche gli enzimi per la sintesi di T$_3$ e T$_4$ e lo ione ioduro. 

La tireoglobulina e gli enzimi sono sintetizzati nelle cellule follicolari e secreti nella colloide per esocitosi, mentre lo ioduro è trasportato attivamente ad opera delle cellule follicolari dal sangue nella colloide.

I residui tirosinici della TG vengono iodati.
L'aggiunta di uno ione ioduro forma la **monoiodotirosina (MIT)**, mentre l'aggiunta di un secondo ioduro allo stesso residuo tirosinico forma la **diiodotirosina (DIT)**.

Due residui tirosinici iodinati vengono accoppiati sulla stessa molecola di tireoglobulina e uniti mediante un legame covalente; se si uniscono due molecole di DIT si avrà T$_4$, mentre se si uniscono una molecola di DIT e una di MIT si avrà T$_3$.

Due molecole di MIT non possono unirsi tra loro.

L'ormone stimolante la tiroide (TSH), che arriva dal circolo sanguigno, stimola il rilascio di ormoni tiroidei. Il TSH prima si lega ai recettori sulla membrana delle cellule follicolari, attivando il secondo messaggero cAMP che porta alla fosforilazione di una serie di proteine delle cellule follicolari necessarie per la secrezione degli ormoni.

Le cellule follicolari assumono nella colloide, mediante fagocitosi, le molecole di tireoglobulina iodata. Il fagosoma contenente la tireoglobulina iodata si fonde con un lisosoma.

Gli enzimi lisosomali, demolendo le molecole di tireoglobulina, determinano la liberazione di T$_3$ e T$_4$ nella cellula follicolare. Poichè T$_3$ e T$_4$ sono molecole lipofile possono passare in circolo diffondendo attraverso la membrana plasmatica.

Il T$_4$ è prodotto e secreto più velocemente rispetto a T$_3$, ma T$_3$ è più potente sugli organi bersaglio (per questo la maggio parte di T$_4$ viene convertito in T$_3$).

I livelli di ormoni tiroidei sono virtualmente sempre costanti in condizioni normali, perchè il principale meccanismo di controllo della loro secrezione è un feedback negativo. La secrezione dell'ormone tiroideo è stimolata dal TSH proveniente dall'adenoipofisi. La secrezione di TSH è a sua volta stimolata dal *fattore di rilascio di **tireotropina (TRH)**, proveniente dall'ipotalamo.

Quando vengono rilasciati in circolo, gli ormoni tiroidei agiscono con un feedback negativo sull'ipotalamo e sull'adenoipofisi per limitare la secrezione di TRH e TSH.

Gli ormoni tiroidei sono liposolubili e reagiscono con recettori specifici nel nucleo, dove innescano la trascrizione genica. Di solito la trascrizione è repressa da un corepressore. Quando arriva l'ormone il corepressore si toglie, si lega l'ormone e si forma un complesso di trascrizione. La trascrizione è così attivata. 

Il TSH messo in circolo va ad agire sulla tiroide dove accelera il rilascio degli ormoni tiroide.

Viene stimolato soprattutto il rilascio di T$_4$ che entra in circolo e va a colpire molteplici organi bersaglio (fegato, muscolo, osso, ecc...). Sugli organi bersaglio agisce prevalentemente nella forma convertita T$_3$, poiché è una forma più attiva ossia con maggiore affinità per il recettore. 


Un'altro fattore importante nel sangue è il calcio. Nei vertebrati è fondamentale perché lo scheletro dei vertebrati è composto da sali di calcio e fosfato.

Il calcio è per lo più bloccato in un sale minerale in forma solida. Solo una quota è in circolo ed è fondamentale nella buona salute delle cellule dello scheletro oltre che in circolo nelle cellule.

Su questo movimento di notevoli quantità di calcio ci sono dei controlli endocrini.
Un ormone coinvolto in questi fenomeni è la calcitonina, anch'essa prodotta dalla tiroide. 

Nella tiroide si trovano cellule chiamate **parafollicolari**. 

Tra la popolazione di cellule mesenchimatiche ci sono cellule secernenti che producono un peptide. Il peptide è chiamto calcitonina e tende ad abbassare i livelli di calcio ematico. 

A carico della tiroide c'è anche questa secrezione. Si attua riducendo il calcio ematico per mezzo di assorbimento del calcio dall'intestino, inibendo l'attività di osteoclasti nell'osso, inibendo il riassorbimento di fosfato nel rene e aumentando il riassorbimento di calcio e magnesio nel rene. 

La secrezione è stimolata da strumento di calcio nel plasma e dalla gastrina. 

**Lezione 26.11.2015**

Gli endocrinologi parlano di assi per controlli da sistema endocrino a sistema endocrino. 

Il punto di partenza è sempre l'ipotalamo.

Si parla di asse ipotalamo $\rightarrow$ ipofisi $\rightarrow$ altro (ad esempio surrene).

L'ipotalamo produce *CRH* (ormone di rilascio delle corticotropine), un peptide in grado di agire sulle cellule dell'adenoipofisi stimolandole a produrre *ACTH* (ormone adenocorticotropo) e quindi stimolando l'organismo a produrre corticoidi. 

In realtà il sistema ad assi non è corretto perché è meglio parlare di cicli.

Si parla anche di asse ipotalamo $\rightarrow$ ipofisi $\rightarrow$ tiroide.

L'ipotalamo secerne TRH che stimola l'ipofisi a produrre TSH che stimola la tiroide a produrre ormoni tiroidei (T3, T4).
Esistono anche altri assi.

### Controllo del metabolismo del calcio

I vertebrati sono organismi che manipolano grandi quantità di calcio (il loro scheletro è formato da calcio).

Ne devono assumere molto e ne eliminano molto, ma ovviamente le quantità in circolo devono rimanere stabili e non aumentare troppo.

Per questa ragione ci sono molti controlli sul suo metabolismo.

La **calcitonina** è un ormone prodotto dalla tiroide che tende ad abbassare il livello del calcio nel sangue. Il sangue contiene il pool di calcio in transito, ovvero quello che entra ed esce. Questo pool contiene la riserva di calcio utilizzata per formare lo scheletro, e deve avere un livello il più possibile costante.

La calcitonina interviene ripristinando il livello di calcio ematico.

La secrezione della calcitonina è stimolata dall'aumento del calcio plasmatico e dalla gastrina.
Dopo i pasti si ha un aumento del calcio presente in circolo, e viene prodotta gastrina che stimola la secrexione della calcitonina.

La gastrina è un ormone prodotto dallo stomaco presente in circolo nella fase postprandiale, quando è in atto la digestione.

La calcitonina inibisce la demolizione del tessuto osseo ad opera degli osteoclasti.

A dosi farmacologiche (più alte di quelle fisiologiche) la calcitonina aumenta il riassorbimento di calcio e magnesio nel rene, mentre a dosi fisiologiche inibisce il riassorbimento di calcio e fosfato (sempre nel rene).

La calcitonina dunque agisce nelle fasi di eccessiva perdita di calcio dallo scheletro e previene l'ipercalcemia postprandiale, ha effetto dell'induzione del senso di sazietà (fa parte dell'insieme degli ormoni postprandiali). 

Ha meccanismo di azione legato a proteina G. il suo recettore è presente in cellule del rene, degli osteoclasti e in cellule dell'intestino.

Sul lato posteriore della tiroide si trovano 4 piccole ghianfdole chiamate **paratiroidi**.

Queste secernono l'**ormone paratiroideo (PTH)**, un importante regolatore della concentrazione plasmatica di calcio.

Il PTH ha un effetto opposto rispetto alla calcitonina, e viene secreto quando la concentrazione di calcio nel sangue si abbassa. 

Questo è un ormone peptidico (è formato da una catena non lunga di aa) che stimola gli osteoclasti a degradare il tessuto osseo per ottenerne Ca.
Induce un aumento nell'assorbimento di calcio nel rene e nell'intestino agendo tramite la vitamina D.

Nel sangue il Ca ha una concentrazione intorno a 9-11 mg su 100 ml. Uno scostamento da questi valori in aumento, stimola le cellule C della tiroide a produrre calcitonina, la quale stimola la deposizione ossea (inibisce la demolizione ossea), inibisce l'assorbimento intestinale ecc… in modo da riportare i livelli di Ca in equilibrio.

Se invece, c'è una riduzione del Ca nel sangue verrà stimolata la produzione dell'ormone paratiroideo che stimolerà la degradazione ossea di Ca riportando i valori ematici all'equilibrio. Questo effetto tenderà ad attivare nuovamente la calcitonina che tenderà a stimolare la deposizoone ossea, ecc... Questo è un sistema ciclico.

Nel controllo del metabolismo del calcio interviene anche la vitamina D.
Questa per l'esattezza non è un'unica molecola ma una serie di molecole, sostanze liposolubili cui la sostanza base è il *calciferolo*.

La vitamina D in parte viene sintetizzata nel corpo e in parte viene assunta con la dieta.

Il nostro organismo non è in grado di produrre tutta la vitamina D necessaria, ma può modificare la vitamina D che viene assunta con la dieta (abbiamo la vitamina D1, 2, 3, ...)

La forma attiva della vitamina D è l'**1-25 diidrossicalciferolo** o **calcitriolo**. Questa è una molecola complessa con unità cicliche e un gruppo OH (-olo). 

Il calcitriolo è una molecola liposolubile formata da carbonio e idrogeno con un idrossile che da solo non riesce a conferire idrofilicità a tutta la molecola.

La molecola realmente attiva, ossia il calcitriolo, aumenta i livelli ematici di calcio tramite un'azione sinergica con l'ormone paratiroideo. 

Ha un'azione in parte sovrapponile all'ormone paratiroideo e in parte alla calcitonina: permette l'aumento dei livello di calcio nel sangue, favorisce la mineralizzazione dell'osso, promuove l'assorbimento nell'intestino e nel rene.

È un ormone fondamentale per lo sviluppo e il rimodellamento dello scheletro; una sua carenza favorisce il rachitismo e l'osteoporosi.
La luce solare è essenziale per un passaggio di formazione del calcitriolo.

Il calcitriolo viene prodotto nell'organismo a partire da sostanze assunte con la dieta. 

Il punto di partenza è uno sterolo, una molecola affine agli steroidi chiamata **7-deidrocolesterolo**, che nella pelle si trasforma, mediante una reazione causata dalla luce UV, in un composto che è una **pre-vitamina D3**. La pre-vitamina deriva dall'apertura di un anello dello steroide e da una redistribuzione dei doppi legami.

La pelle è la principale parte del corpo esposta alla luce, per questo la reazione avviene in questa zona. La radizione UV non è dannosa se non vi si espone troppo a lungo, anzi è essenziale.

La pre-vitamina D3 va incontro a riorganizzazione e forma **colecalciferolo** (sempre un precursore della vitamina D3).

**CERCARE sintesi vitamina D3**

La vitamina D3 può essere anche presente nella dieta e venire modificata nel fegato dove viene trasformata in **calcidiolo**.

Il fegato compie processi di metabolizzazione di diverse sostanze organiche. Il calcidiolo accumulato nel fegato e poi rilasciato nel sangue, viene trasformato nel rene dall'enzima 1$\alpha$-idrossilasi (attivato da PTH) in calcitriolo o calciferolo (forma attiva).

Vengono inseriti gruppi ossidrilici (ossidazioni svolte da ossigenasi ad azione mista). 

Dal carbonio 1 al carbonio 3 al carbonio 25 si ha ossidazione progressiva. 

Quando il calcitriolo torna nel sangue svolge una funzione ormonale.

Nel sangue non viaggia come molecola in soluzione libera ma essendo sostanza lipofila viaggia nel sangue associata a una proteina, in particolare alla **VDBP** *(Vitamin D Binding Protein)*, in grado di rilasciare il calcitriolo che entra nelle cellule ed agisce tramite un recettore intracellulare. 

Il calcitriolo entrato nella cellula si lega al **VDR** *(vitamin D receptor)* presente nel nucleo.

VDR è un fattore di trascrizione per un canale del calcio (**TRPV6**, un vanilloide) e **calbindina** (una molecola che lega calcio).

La calbindina è un buffer del calcio in quanto lega calcio nel citosol aumentando la quantità di calcio all'interno della cellula, ma non aumentandone la concentrazione citosolica.

A livello instinale la vitamina D stimola l'assunzione di calcio da parte degli enterociti che, man mano che lo accumulano, lo espellono.

Gli enterociti però, essendo cellule epiteliali **(? CONTROLALRE)**, hanno sempre l'inidirizzamento differenziato alla superficie delle proteine di membrana che esprimono. Mandano le proteine o sulla membrana apicale o su quella basolaterale in quanto hanno indicatori che indirizzano la proteina nella parte giusta. 

I trasportatori attivi del calcio si trovano nella zona basolaterale mentre il canale del calcio andrà in posizione apicale. È sempre così sia per il sodio che per il calcio.

Il calcio entra tramite canale, per gradiente, ed esce tramite trasporto attivo.

Quando la cellula esprime maggiormente il canale in superficie, automaticamente libera più calcio nella porzione basolaterale.

Così il livello citosolico del calcio rimane sempre basso.
Per questo viene aumentato il tamponamento del calcio citoplasmatico e per questo la cellula esprime la calbindina che lega calcio nel citosol.

Il risultato per l'organismo è aumentare l'assorbimento di calcio dal lume intestinale al sangue. 

## Le ghiandole surrenali 

Le ghiandole surrenali sono due piccole formazioni ghiandolari posizionate sulla porzione superiore di ciascun rene.

I reni sono organi a forma di fagiolo incapsulati in una guaina connettivale e hanno superficie ben definita dove si addensa una massa di tessuto ghiandolare. Queste ghiandole formano una sorta di cappuccio in posizione anteriore.

Ciascuna ghiandola surrenale è formata da uno strato esterno definito **corticale** (80% di tutta la massa ghiandolare) e da uno strato interno definito **midollare**. Le porzioni corticale e midollare sono anatomicamente e funzionalmente distinte.

La *zona corticale* è composta da 3 strati cellulari distinti:

1. uno strato più esterno definito **zona glomerulare** (strato di cellule organizzate a glomeruli);
2. uno strato intermedio definito **zona fascicolata** (cordoni paralleli);
3. uno strato interno definito **zona reticolare** (dove i cordoni assumono aspetto più reticolato).

Le cellule nei 3 strati possiedono differenti gruppi di enzimi coinvolti nella sintesi ormonale, producono ormoni differenti e in diverse proporzioni.

La corticale del surrene secerne un gruppo di ormoni, definiti **adrenocorticoidi**, ormoni di natura steroidea (derivati del colesterolo). 

Gli *adrenocorticoidi* comprendono 3 tipi di ormoni:

1. **mineralcorticoidi** (principalmente *aldosterone*), secreti solo nella zona glomerulare, che regolano il riassorbimento di Na e l'escrezione di K nei reni;
2. **glucocorticoidi** (principalmente *cortisolo*), secreti dalla zona fascicolata e reticolare, che regolano le risposte dell'organismo allo stress, il metabolismo proteico, glucidico e lipidico in diversi tessuti e i livelli plasmatici di glucosio;
3. **ormoni sessuali** (principalmente *androgeni*), secreti dalla zona fascicolata e reticolare (oltre che dalle gonadi) e regolano la funzione riproduttiva e altri processi.

Il punto di partenza per la sintesi di questi ormoni è il colesterolo. Il colesterolo viene trasformato in pregnenolone da cui derivano gli ormoni per scomparsa della catena lineare del cortisone.

Le reazioni che avvengono sul reticolo endoplasmatico liscio o sulla catena di trasporto di elettroni del reticolo endoplasmatico liscio oppure ancora nel mitocondrio.

Essendo ormoni lipofili abbiamo recettori intracellulari. Sono stati descritti recettori degli estrogeni, del progesterone e degli androgeni. 

La zona midollare del surrene non ha nulla a che vedere con la regione corticale se non per il fatto che sono localizzate l'una all'interno dell'altra. 

La *midollare del surrene* contiene **cellule cromaffini** che secernono **catecolamine** (così come i neuroni post gangliari del sistema nervoso simpatico), di cui circa l'80% è rappresentato dall'*epinefrina* (adrenalina), il 20% *norepinefrina* (noradrenalina) e neno dell'1%* dopamina.

La secrezione è controllata dai neuroni pregangliari del sistema simpatico.

## Il pancreas

Il pancreas svolge funzioni sia endocrine che esocrine. 

Il *pancreas esocrino* è costituito da cellule degli acini e cellule dei dotti, che secernono enzimi e liquidi all'interno del canale digerente; il *pancreas endocrino* è formato da gruppi di cellule definiti *isolotti di Langerhans*, distribuiti in tutto il pancreas negli spazi attorno ai dotti.

Negli isolotti di Langerhans vengono prodotti i due principali ormoni pancreatici, ognuno die quali viene secreto da uno specifico tipo di cellula: l'**insulina**, secreta dalle *cellule beta*, e il **glucagone**, secreto dalle *cellule alfa*.

Entrambi questi ormoni sono importanti per la regolazione del metabolismo energetico e della concentrazione plasmatica di glucosio.

Negli isolotti di Langerhans si trovano anche due tipi di cellule: 

+ le *cellule delta* secernenti la **somatostatina**, che contribuisce alla regolazione della digestione e dell'assorbimento di nutrienti e può regolare la secrezione di altri ormoni pancreatici (la somatostatina è anche il fattore trofico ipotalamico inibente la secrezione dell'ormone della crescita da parte dell'adenoipofisi);
+ le *cellule F* secernono il **polipeptide pancreatico** (funzione non ancora nota).

**lezione 30.11.2015**

## Interazioni ormonali

Gli ormoni e le sostanze che si prendono in considerazione in endocrinologia hanno interazioni e possiamo avere antagonismo quando una sostanza si oppone agli effetti di un'altra con effetti vari. Ad esempio, la calcitonina e l'ormone paratiroideo producono sul corpo effetti antitetici: la calcitonina abbassa la concentrazione ematica del calcio mentre l'ormone paratiroideo la innalza. 

Un'altra possibilità è la sommazione degli effetti: due o più sostanze concorrono alla produzione dello stesso effetto, eventualmente potenziato.

Possiamo avere due tipologie per questa modalità di azione: 

+ sinergia;
+ additività.

Si parla di **additività** quando l'effetto globale dell'interazione di due o più sostanze è dato dalla somma degli effetti delle singole sostanze.

Nella **sinergia**, invece, l'effetto totale è maggiore della somma dei singoli effetti.

Un approccio utile è quello di valutare i meccanismi dose-risposta.
La regolazione tra dose e risposta è descritta da una *funzione logistica* (con il logaritmo della dose in **x** e la risposta in **y**).

La funzione tende asintoticamente al 100% della risposta man mano che si aumenta la dose. 

Il modo in cui aumenta la riposta (o diminuisce, dipende dai casi) può essere descritto adeguatamente da una funzione logistica di tipo esponenziale come questa:

**Y = Ke^(h)**

La concentrazione efficace per dare il 50% di risposta è detta **EC50**.

Se abbiamo due sostanze ciascuna avrà la sua curva di dose-risposta e ciascuna avrà un suo EC50 sull'asse x. 

L'EC50 è proprio una dose (mg di sostanza per kg ecc..), se le due sostanze sono additive su una certe risposta, significa che, se vengono miscelate usando metà dose di una e metà dose dell'altra, l'EC50 trovato sarà la somma degli EC50 singoli.

L'**additività** si scrive come:

**EC50$_c$ = EC50$_a$/2 + EC50$_b$/2**

Se le sostanze invece sono sinergiche, la loro miscelazione dà una risposta più forte della semplice additività. La curva dose-risposta che si ottiene dalla combinazione avrà un EC50 spostato a sinistra rispetto a quello atteso dall'additività.

L'EC50 totale (della sinergia) sarà minore della somma di EC50$_a$/2 + EC50$_b$/2 perchè le due sostanze insieme si potenziano.

Si parla di **permissività** quando un ormone rende possibile l'azione di un altro ormone.

Un esempio è quello degli ormoni tiroidei che inducono l'espressione di recettori beta-adrenergici su cellule del musoclo liscio dei bronchioli polmonari che rispondono all'adrenalina con la bronco-dilatazione.

## Il metabolismo del glicogeno

Il glicogeno è un omopolimero del glucosio che funge da riserva energetica glucidica per l'uomo. Esso è prevalentemente depositato nel fegato e nel muscolo scheletrico.

Il glicogeno è un polisaccaride ramificato che presenta unità di glucosio legate per lo più tramite legami $\alpha$ (1-4), ma anche $\alpha$ (1-6).

Il glicogeno può essere sia sintetizzato che degradato dalle cellule (ma non contemporaneamente).
Se le via di glicogeno sintesi e glicogeno lisi fossere attive contemporaneamente nella cellula si creerebbe un ciclo futile con consumo di una molecola di ATP per ciclo.

La regolazione del metabolismo del glicogeno comporta sia un *controllo allosterico* che un controllo ormonale che si manifesta con una *regolazione covalente* degli enzimi regolatori della via metabolica.

Esistono due ormoni principali per il controllo della concentrazione di glucosio ematico:

+ l'**insulina**, per quando il glucosio ematico è alto;
+ il **glucagone**, per quando il livello di glucosio ematico è basso.

L'insulina è prodotta dalle cellule beta delle isole di Langerhans all'interno del pancreas, mentre il glucagone è prodotto dalle cellule alfa delle isole di Langherans, entrambi questi ormoni agiscono sulle cellule del fegato e su quelle muscolari.

Questi ormoni sono stati molto studiati a causa di molte malattie provocate da un mal funzonamento legato alla loro produzione o funzione (ad esempio il diabete).

I principali enzimi coinvolti nella degradazione e nella sintesi di glicogeno sono:

+ la **glicogeno fosforilasi**;
+ la **glicogeno sintetasi**.

Questi enzimi rispondono in maniera opposta agli stessi segnali e sono sotto il controllo allosterico di: ATP, G6P e AMP.

La **glicogeno fosforilasi** muscolare è attivata da AMP e inibita da ATP e G6P, mentre la **glicogeno sintasi** è attivata dal G6P.

Un'elevata rischiesta di ATP significa un abbassamento del livello di ATP e Gluc6P, ma un aumento di AMP. Questo significa attivazione della glicogeno fosforilasi con conseguente demolizione di glicogeno, e inibizione della glicogeno sintetasi.

Al contrario, elavati livelli di ATP e Gluc6P significano un'attivazione della glicogeno sintasi con conseguente sintesi di glicogeno e un'inibizione della glicogeno fosforilasi.

Le forme attive e inattive dei due enzimi differiscono fra loro per lo stato di fosforilazione (regolazione covalente):

+ la *glicogeno fosforilasi* è **attiva** se fosforilata;
+ la *glicogeno sintetasi* è **inattiva** se fosforilata.

L'interconversione delle forse fosforilate e defosforilate dei due enzimi è regolata da un sistema di reazioni enzimatiche a cascata controllare per via ormonale.

Gli ormoni **glucagone** e **adrenalina** attivano i recettori associati alle G-protein innescando una *cascata di cAMP*.

Il glucagone stimola la cellula a degradare glicogeno producendo così glucosio. Anche l'adrenalina produce questo effetto.

I mediatori cellulari di questo effetto sono l'*AMPciclico* e la *PKA* (protein chinasi A). Il cAMP attiva un enzima, la *proteina chinasi-cAMP dipendente*, che a sua volta fosforila la glicogeno sintasi, inattivandola. La proteina chinasi cAMP-dipendente inoltre, fosforila la *fosforilasi chinasi* attivandola, la quale una volta attiva fosforial la glicogeno fosforilasi attivandola. 

La glicogeno fosforilasi agisce fosforilando il glicogeno staccando da esso molecole di *glucosio 1-fosfato*.

Questi ormoni vengono prodotti in caso di stress, fame, digiuno, situazioni in cui l'organismo ha bisogno di utilizzare le riserve.

La cascata fosforilativa oltre ad attivare la demolizione del glicogeno, inibisce la sua sintesi mediante fosforilazione da parte della PKA che produce una cascata di fosforilazioni che arriva alla glicogeno sintasi. In questo modo l'enzima *glicogeno sintasi* viene inattivato mediante fosforilazione (al contrario dalla *glicogeno fosforilasi* che si attiva per fosforilazione).

Per la sintesi di glicogeno invece si avrà attivazione della sintasi e inattivazione della fosforilasi. Questo è causato dall'insulina che agisce da una *macchinasi* (MAPK) attivando una proteina fosfatasi.

La fosfatasi ha come compito la defosforilazione delle proteine e quindi ha un effetto inverso rispetto alla PKA.

L'insulina produce attivazione della protein fosfatasi 1 che con una cascata di fosforilazioni defosforila la glicogeno fosforilasi inibendola, e defosforila la glicogeno sintasi attivandola. 

La proteina fosfatasi 1 è attivata dall'insulina ma può essere anche inattivata. L'AMP ciclico attiva una chinasi AMP ciclico dipendente che fosforila un inibitore della fosfatasi inibendo la fosfatasi stessa.

I livelli di AMP ciclico salgono quando la cellula epatica è sotto l'azione dell'adrenalina o del glucagone e si abbassano quando entra in gioco l'insulina. Quando arriva l'insulina ad attivarla dunque l'AMP ciclico è sceso.

Le vie dell'insulina e del glucagone si intersecano e di volta in vola prevale l'una o prevale l'altra. 

L'insulina agisce medianti recettori protein-chinasi che si autofosforilano quando legano il ligando. 
Possono poi fosforilare il IRS1 un altro substrato che attiva le macchinasi. In fondo alla cascata c'è ina S6chinasi che fosforila una proteina fosfatasi che è appunto la proteina fosfatasi 1 attivandola. questa poi svolge il compito visto prima. **(controllare)**

L'insulina induce un sacco di effetti nella cellula. 

Un'altra via di trasduzione rilevante è l'inibizione di una glicogeno sintasi chinasi. Sulla glicogeno sintasi agiscono vari regolatori. Una è la *glicogeno sintasi chinasi 3*. Questa, insiema alla PKA, la inibisce.

Un altro effetto dell'insulina sulla cellula è l'attivazione del trasporto di glucosio glu4-dipendente che fa entrare glucosio nella cellula. 

L'insulina stimola anche la sintesi proteica. Mentre il glucagone induce il consumo di proteine.
 
La glicogeno sintasi va attivata quando agisce l'insulina e si vedono tre vie: 

1. attivazione della *protein fosfatasi 1* e inibizione della *glicogeno sintasi chinasi 3* e della *PKA*.
Se inibisco gli inibitori di conseguenza attivo la proteina colpita da inibizione. 
L'azione dell'insulina sulla *fosfatidilinositolo-3-chinasi* attiva la *protein chinasi B*. L'insulina agisce sempre tramite IRS1 che va a portare avanti la cascata delle macchinasi e recluta la *PI3-K* (enzima fosfoinositide 3 chinasi) che ha un dominio *SH$_2$* che si va a legare al fattore fosforilato. 

In questo modo il dominio SH$_2$ si va a legare alla prima proteina fosforilata reclutata sul recettore. La PI3-K fosforila inositolodisfosfato e si produce un *fosfatidilinositolo* che recluta la *protein chinasi B* attivandola. 

La PKB attivata inattiva la glicogeno sintasi chinasi tramite fosforilazione.

Lo stesso glucosio promuove l'attivazione della glicogeno sintasi attivando anch'esso la proteina fosfatasi 1 che viene bloccata dalle glicogeno fosforilasi attiva. 

Si forma un complesso tra le due.
 
Il segnale innescato dall'insulina viene spento da delle proteine tirosin fosfatasi. Il recettore dell'insulina è di tipo tirosina chinasi. Il meccanismo dunque è spento da proteine tirosin fosfatasi che defosforilano la tirosina. L'attivazione del segnale dell'insulina è infatti regolata da attivazione mediante fosforilazione. La defosforilazione è di conseguenza una inattivazione.

(come riassunto delle varie attività vedere schema utile che ha caricato su internet)

## Le gonadi

Le gonadi sono degli importanti organi endocrini (secernono abbondantemente). 

Nei maschio vengono prodotti **androgeni** (*testosterone* e *androsterone*), mentre nelle femmine vengono prodotti *estradiolo* e *progesterone*.

Tra le gonadi femmini e maschili non vi è omologia poichè essi insorgono durante lo sviluppo da sistemi diversi.

In gravidanza anche la placente diventa un importante organo endocrino (produce anch'essa estrogeni e progesterone).

Organi endocrini secondari (secernono meno) sono:

+ il cuore, che secerne il *peptide natriuretico atriale* (ANP);
+ il rene, che secerne *eritropoietina* (EPO, prodotta fisiologicamente per la stimolazione dell'eritropoiesi), *renina*, *calcitriolo*...;
+ il fegato, che secerne fattori di crescita insulino-simili;
+ lo stomaco, che secerne gastrina;
+ intestino tenue, che secerne *colecistochinina*, *secretina* e *GIP*.

Per gli ormoni e per i farmaci è importante il tempo in cui la molecola permane nel sangue. I tempi sono analizzati dal punto di vista quantitativo mediante il tempo di dimezzamento. Tempo che intercorre tra il picco ella sostanza nel sangue ed il tempo che impiega a ridursi del 50%. La sostanza difficilmente scopare del tutto dal sangue perché viene riprodotta e quindi la sua scomparsa totale non è un parametro interessante per fare confronti. Alcune sostanze rallentano la biodisponibilità dell'ormone rallentando anche i processi degradativi che il corpo mette in atto. Fondamentale la presenza di proteine trasportatrici per regolare la mancanza di sostanze liposolubili. **(registrazione)**






















