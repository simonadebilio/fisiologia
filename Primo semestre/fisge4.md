# Meccanismi Off del segnale del Ca$^2$$^+$

Questo ione si trova ad una concentrazione citosolica molto bassa, mentre all'esterno della cellula si trova in soluzione ad una concentrazione comparabile a quella del K$^+$ (ricade tra gli ioni più abbondanti).

La differente concentrazione del calcio tra l'esterno e l'interno della cellula permette dei temporanei aumenti della concentrazione dello ione. Questo fenomeno non avviene per altri ioni che rimangono praticamente sempre  costanti in soluzione nel citosol e all'esterno.

Il Ca$^2$$^+$ è lo ione che presenta le più ampie variazioni a livello citosolico (altri ioni sono lo zinco, il rame, ma sono fenomeni molto piu contenuti).

Le variaizoni del calcio hanno un forte impatto sul metabolismo cellulare.

Com'è possibile che la cellula mantenga la concentrazione di questo ione nel citosol molto bassa?
Questo meccanismo viene detto "omeostasi del calcio".

## L'omeostasi del calcio

Il Ca$^2$$^+$ lega facilmente molte proteine e questo è già un motivo per cui la sua concentrazione tende a rimanere molto bassa.
Questo ione si lega a delle molecole che a loro volta si legano alla cellula e viene accumulato internamente alla cellula come riserva.

Un'elevata concentrazione del calcio (alcune centinaia di nM) non viene tollerata dalla cellula per tempi lunghi, ovvero tempi superiori a qualche decina di sec. Superata una concentrazione di 1 $\mu$M la cellula inizia a subire danni.
Tuttavia questa è una situazione che fisiologicamente non si verifica mai.


In seguito al verificarsi di aumenti transitori del calcio, questo viene rapidamente riportato alle concentrazioni basali, tra 50 e 100 nM (non c'è un valore fisso), da una serie di sistemi.

I principali sistemi sono due pompe del calcio: **SERCA**, una calcio ATPai del reticolo sarco/endoplasmatico e **PMCA**, una pompa presente sulla membrana plasmatica.

Questi sono trasportatori attivi primari, ossia creano il gradiente del calcio. Consumano ATP per trasportare lo ione contro un gradiente molto accentuato.

Sulla membrana esiste poi un altro trasportatore. Questo è un **antiporto sodio-calcio**, ovvero un cotrasportatore che trasporta sodio all'interno della cellula e calcio all'esterno di essa.
In mote cellule il suo ruolo è fondamentale, tanto che se inibito causa la perdita dell'omeostasi del calcio nella cellula.

Questo antiporto è estremamente dipendente dalla *pompa sodio-potassio* la quale mantiene il gradiente del sodio; se questa viene inibita salta l'omeostasi del calcio perché viene meno la funzione dell'antiporto.

LA **PMCA** è una pompa del calcio presente sulla membrana plasmatica e in grado di trasportare lo ione dal citosol all'esterno (lo espelle dalla cellula).

Esistono 4 isoforme di questa pompa, di cui due specifiche del tessuto nervoso.
I tessuti con le maggiori dinamiche del calcio sono quello nervoso e quello muscolare (sono le cellule che presentano le più forti correnti del calcio e dunque anche i più potenti sistemi di omeostasi).
Le correnti del calcio si studiano molto meglio in queste cellule piuttosto che in altri tipi cellulari dove è piu difficile metterle in evidenza.

Altri tessuti presentano altre isoforme.

Questa pompa è presente in tutti i tipi cellulari perchè è il principale fattore di omeostasi del calcio in quasi tutti i tipi cellulari.

Nel sistema nervoso ne troviamo due isoforme specifiche.

Questa pompa presenta 10 segmenti transmembrana e grosse parti citosoliche. Può essere fosforilata e legare la calmodulina.

Il suo funzionamente può essere regolato da vari eventi metabolici cellulari. 

Dal punto di vista biochimico-fisico il trasportatore ha un'elevata affinità e bassa capacità.

Questo vuol dire che la porma riesce a legare lo ione anche a concentraizoni bassissime, ma ha un tasso di trasporto lento (trasporta moli al sec).
Entrambe queste caratteristiche, ovvero la K$_m$ e la V$_m$$_a$$_x$, possono modificarsi se la pompa viene modificata o se lega la calmodulina.

Un sistema analogo è presente sul reticolo endoplasmatico ed è chiamato **SERCA**.

Il reticolo endoplasmatico della cellula muscolare striata è chiamato *sarco-endoplasmatico* perchè ha una conformazione e una funzionalità particolare.

Questa pompa presenta *3 isoforme*: una del muscolo scheletrico, una del muscolo cardiaco e una presente negli altri tessuti. 

Questa pompa ha un'attività importante nel tessuto muscolare striato dove è espressa ad altissimi livelli e funziona maggiormente quanto più il calcio citosolico aumenta.

L'**antiporto** invece lavora con bassa affinità ed elevata capacità: ha un'affinità per lo ione *inferiore* a quella della PMCA, ma ha una capacità (ovvero una velocità) di trasporto maggiore di quello della PMCA (trasporta circa 2000 ioni al secondo per ogni singolo antiporto).

La stechiometria in alcuni tessuti è di *3 Na$^+$ : 1 Ca$^2$$^+$* (ma non sempre, ad esempio nei bastoncelli della retina è *4 Na$^+$ : 1 Ca$^2$$^+$ + 1 K$^+$*.

Anche questo tipo di trasportatore espelle lo ione dalla cellula (come la PMCA) mentre la SERCA sequestra lo ione all'intenro del reticolo sarcoendoplasmatico.

In ogni caso tutte queste strutture sottraggono ioni Ca$^2$$^+$ al citosol quando la concentrazione è abbondante.

L'antiporto lavora solo a livelli molto alti di calcio e con resa molto grande.

A livelli bassi di calcio si lavora molto più lentamente, agisce in questo modo la PMCA. Agiscono anche quando la concentrazione dello ione è estremamente bassa. 
I sistemi a bassa affinità possono lavorare solo oltre ad una certa concentrazione dello ione poichè al di sotto di essa non riescono più a legarlo a causa di un'affinità troppa bassa.

I sistemi con un'elevata affinità invece, riescono a legare il calcio anche quando ha concentrazioni bassissime e lo rilasciano dove le concentrazioni sono elevate.

Dal punto di vista chimico-fisico l'attività di questi trasportatori è controintuitiva perchè possono legare lo ione dove la concentrazione  è bassa e liberarlo dove è alta. 
La cellula adotta vari sistemi con vari gradi di affinità: quando il Ca$^2$$^+$ è alto intervengono sistemi con bassa affinità ma elevata capacità perchè il Ca$^2$$^+$ deve essere portato via in fretta.

Ci sono poi dei sistemi che regolano dinamiche ancora più lente del calcio. Tra questi troviamo i mitocondri, che possono sequestrare il calcio dal citosol e accumularlo al loro interno per poi rilasciarlo al momento opportuno.

I mitocondri dispongono di vari trasportatori del calcio sulla membrana interna. 

La membrana esterna è poco selettiva mentre quella interna è molto selettiva.

Inoltre la membrana interna del mitocondrio è carica elettricamente e ha un potenziale di membrana molto forte a causa del trasporto di ioni idrogeno al suo esterno. Il mitocondrio è un potentissimo trasportatore di ioni idrogeno.

In condizioni basali il Ca$^2$$^+$ tende ad entrare nel mitocondrio.  Nel mitocondrio la concentrazione del calcio è molto più elevata che nel citosol, eppure esso è in grado di incorporare passivamente lo ione.

La concentrazione del calcio nel mitocondrio è circa doppia rispetto a quella del citosol.

La forza elettrochimica trainante che agisce sullo ione è data dalla differenza tra il potenziale elettrochimico dello ione meno il potenziale di membrana del mitocondrio. 
Il gradiente elettrochimico spinge lo ione all'interno del mitocondrio, ovvero nel compartimento in cui esso è più concentrato per effetto di un potenziale mitocondriale elevato.

Tuttavia questo non è l'unico movimento che lo ione può fare attraverso la membrana mitocondriale.

Non sono stati descritti veri e propri canali del calcio mitocondriali. I principali sistemi  utilizzati dal mitocondrio sono:

+ un *uniporto*, trasferisce lo ione dal citosol all'interno del mitocondrio che è negativo rispetto al citosol per via del forte gradiente protonico della membrana interna;
+ un *antiporto Na/Ca* che veicola il calcio all'esterno;
+ un *antiporto H/Ca* (calcio all'esterno);
+ un trasportatore capace di sequestrare il calcio rapidamente quando lo ione aumenta a livello citosolico.

Fisiologicamente il mitocondrio è impegnato soprattutto in attività di sequestro del calcio. Questo avviene generalemnte quando lo ione raggiunge concentrazioni elevate nel citosol o quando le concentrazioni sono elevate per lunghi periodi.

Si pensa che l'accumulo dello ione nel mitocondrio diventi significativo quando questo supera la concentrazione citosolica di 1 $\mu$M.

A questi livelli di Ca$^2$$^+$ nel citosol il mitocondrio diventa il principale sistema di abbasamento della concentrazione del Ca$^2$$^+$ nel citosol, dopodichè intervengono anche gli altri sistemi visti.

Nei mitocondri si trova anche il **PTP (Permeability Transition Pore)**, un sistema legato all'apoptosi e attraverso cui il calcio esce massicciamente dall'organello.

Esiste dunque un'interazione tra calcio e apoptosi nella quale il mitocondrio è profondamente coinvolto.

Il gradiente del Ca$^2$$^+$ è un gradiente molto forte che richiede molta forza per essere creato e mantenuto. Questa forza non è tutta a carico di un solo sistema ma ce n'è più di uno:

+ la **Ca$^2$$^+$ ATPasi**, che mantiene un livello bassissimo di calcio nel citosol;
+ l'**antiporto Na$^+$/Ca$^2$$^+$**, che ha una funzione essenziale nel picco del calcio;
+ il **mitocondrio**, che ha una funzione molto importante quando il calcio tende a stazionare a livelli elevati. Un esempio è quando la cellula è stimolata a lungo da un ormone che fa aumentare il Ca$^2$$^+$. In questo caso lo ione tenderebbe a salire fino a valori non fisiologici e dannosi per la cellula. Quando lo stimolo cessa il mitocondrio aiuta la cellula a ristabilire le concentrazioni fisiologiche.

Il calcio è l'unico ione a dare manifestazioni molto evidenti poichè praticamente non è presente nel citosol; basta un minimo scompenso nell'omeostasi perchè la sua concentrazione aumenti, mentre per farla ritornare ai livelli adeguati (bassi) devono intervenire sistemi con una potenza notevole rispetto all'omeostasi di tutti gli altri ioni.

Tramite lo studio di cellule in coltura cresciute in una situazione dove le concentrazioni del Ca$^2$$^+$ sono lontane dall'omeostasi, si è notato che la cellula perde il citoscheletro diventando sferica, successivamente inizia a rilasciare delle vescicole (*blebbing*) e alla fine la membrana degenera (la cellula perde l'impermeabilità e va in rapida degenerazione).

Questo è un disordine del calcio rapido e brutale che porta la cellula a morte per disfacimento, una morte non descrivibile con dei processi biologici. In questo caso si parla di *necrosi*.

Anche un disordine di minore intensità ma prolungato nel tempo (il calcio aumenta più gradualmente ma perdura nel tempo) può portare la cellula alla morte tramite un processo chiamato *apoptosi*.
In questo tipo di fenomeno si generano un ingresso e un rilascio di calcio dal RE.

Quando le cellule vanno in apoptosi presentano delle modificazioni morfologiche che possono essere descritte perchè ripetibili (si osservano sempre in corrispondenza di questo fenomeno).

In una cellula che si predispone all'apoptosi abbiamo delle modificazioni mitocondriali che portano alla formazione di un *poro di transizione*; questo è un complesso molecolare che si forma sulla membrana mitocondriale interna e che la rende permeabile a molti soluti tra cui il calcio.
Un altro evento è il *rilascio del citocromo C* sempre attraverso il poro di transizione. Il citocromo C è abbondante nella matrice e induce la cascata di apoptosi nel citosol tramite l'attivazione delle **capsasi** (proteasi).
In questa serie di eventi si ha ingresso di calcio prima della formazione del poro, mentre dopo la sua formazione si ha rilascio di calcio dal mitocondrio.

Il forte rilasico di calcio durante questi fenomeni aumenta il fenomeno stesso.

Perchè il calcio esce dal mitocondrio quando si forma il poro di transizione?
Tendenzialmente il mitocondrio non rilascia Ca$^2$$^+$ ma lo sequestra.

Anche il mitocondrio presenta una sua omeostasi del calcio, ma con la formazione del poro si rompe l'equilibrio delle pompe e si ha di conseguenza una caduta del potenziale di membrana mitocondriale (*psi*). La caduta del potenziale di membrana è uno dei segnali principali dell'inizio del processo di apoptosi.

La caduta del potenziale inverte il gradiente elettrochimico del Ca$^2$$^+$ così che il potenziale di membrana tenda ad andare verso il potenziale di equilibrio, facendo sì che il Ca$^2$$^+$ esca dal mitocondrio (ne possiede estremamente di più rispetto al citosol).

Il poro di transizione si origina dall'aggregazione di molte molecole, alcune della membrana esterna e alcune della membrana interna (si forma un ponte tra le due membrane). 
Le moleocle coinvolte sono molte. 

Questo fenomeno causa una caduta del potenziale di membrana, una caduta della concentrazione dell'ATP e un aumento delle ROS.

## La decodificazione del segnale del Ca$^2$$^+$

Il sistema cellulare utilizza lo ione come segnale facendo avvenire delle variazioni di concentrazione dello ione stesso (per fare questo deve lavorare a bassi livelli di concentrazione). 
Lo ione oscilla tra concentrazioni molto basse (tra 100 nM e 1 $\mu$M) che gli permettono di variare in tempi molto brevi (si parla di millisecondi), perchè smuovere concentrazioni maggiori richiederebbe tempi troppo lunghi.

Ma cosa avviene quando il calcio aumenta a livello citosolico? 
Questo segnale viene decodificato metabolicamente dalla cellula. 

Lo stimolo indotto dallo ione può tradursi o nell'entità dell'aumento o nella frequenza delle oscillazioni. La frequenza delle oscillazioni riflette l'intensità dello stimolo extracellulare.

Queste sono situazioni che si verificano dopo l'applicazione dell'ormone vasopressina a concentrazioni crescenti. 
La potenza dell'azione ormonale si traduce in una maggior frequenza di oscillazione.

La conversione di queste oscillazioni in variazioni metaboliche è dovuta a proteine tra cui la *calmodulina* e la *troponina c*.

La clamodulina è una piccola proteina citosolica specializzata nel legame con il Ca$^2$$^+$. Questa proteina presenta due zone globulari e una lineare. Nelle due zone globulari sono presenti dei siti di legame del calcio. Questi siti di legame sono motivi tipici di proteine che legano il calcio. Nel mondo delle proteine esistono dei motivi che si ripetono.

Il motivo delle proteine che lega il calcio è chiamato **"mano EF"**. Questa regione ha una struttura elica-ansa-elica (ricordano due dita di una mano come pollice ed indice).

Per ogni sito di legame del calcio la calmodulina ha un sito *mano-EF* (in totale 4).

La calmodulina ha un'affinità per il calcio tarata appena al di sopra del livello di base del calcio, quindi una costante di affinità intorno al 100 nM, o poco sopra.
La costante di affinità di una molecola per un'altra ci dice quale sarà l'intervallo o la zona di livelli di concentrazione nei quali l'interazione avverrà preferenzialmente. 

La calmodulina lega il calcio non appena questo sale sopra il livello basale. Questa proteina "sente" il calcio non appena si verifica un segnale del calcio, dopodichè lega lo ione. A questo punto la **CAM (calcio-calmodulina)** può interagire con altre proteine (questo è il passaggio che conduce dall'azione dello ione al metabolismo). 

Le altre proteine con cui può interagire la CAM sono prevalentemente enzimi e lo ione condiziona altri enzimi grazie al suo legame con la calmodulina.

Lo ione può poi attivare direttamente altre proteine. Uno dei fattori principali attivati dal calcio è la **protein-chinasi C** (*c* sta per calcio).

Ne esistono molte isoforme con azioni differenti. 
L'attivazione della protein chinasi C, come la A, ha una ripercussione notevole sul metabolismo cellulare.

Le chinasi sono enzimi multifunzione perchè attivano varie cose nella cellula. Il calcio e l'AMP-ciclico sono detti "secondi messaggeri" perchè aumentano nella cellula in risposta a vari ormoni.

# Il potenziale d'azione

Il potenziale di azione cellulare è un potenziale di diffusione che si mantiene costante fintanto che le correnti sono costanti (queste sono costanti finchè la permeabilità della membrana ai relativi ioni è costante).

Il potenziale d'azione può essere pensato come una "fuga" dall'omeostasi con ritorno.

Osserviamo il potenziLe d'azione in cellule ben dotate di canali ionici. Il potenziale d'azione consiste in una variazione repentina del potenziale di membrana e richiede dunque forti correnti ioniche che a loro volta richiedono un'elevata presenza di canali ionici. 

Questo è stato osservato in cellule nervose e muscolari (non è stato descritto in nessun altro tipo cellulare).

Il potenziale d'azione consiste in una forte depolarizzazione della membrana cellulare fino a valori positivi; si ha un'inversione, il polo positivo e quello negativo si invertono, quello positivo diventa intracellulare mentre quello negativo diventa extracellulare. 

Questo fenomeno si manifesta in maniera diversa in cellule diverse, ed è stato ben descritto nelle cellule nervose, muscolari striate e cardiache.

L'unità di misura del fenomeno è il millisecondo. Vi è una rapida depolarizzazione che porta il potenziale da -60 a +10/20/40 mV seguito da una rapida ripolarizzazione. Il potenziale di membrana scende a valori più negativi del riposo per ritornare gradualmente al potenziale di riposo. Nelle cellule cardiache e muscolari lisce questo fenomeno è un po' meno rapido.

**(descrizione grafico Jess)**

Il potenziale d'azione ha bisogno di un innesco che consiste in una debole depolarizzazione di 15 mV rispetto al potenziale basale.

Deve essere raggiunta una certa soglia di depolarizzazione, dopodichè
parte in maniera esplosiva e con un'elevata velocità la depolarizzazione fino a portare il potenziale a valori positivi, dopodichè la depolarizzaizone si arresta e a quel punto il potenziale cellulare ricomincia a ripolarizzarsi con una discesa che riporta il potenziale fino al valore basale.

Il potenziale d'azione si verifica con una modalità del tipo "tutto o nulla" e dato un certo tipo cellulare si manifesta sempre nello stesso modo, indipendentemente dallo stimolo iniziale.
La depolarizzazione che porta a superare il livello soglia può dipendere da un impulso più o meno forte, ma ciò non varia l'intensità del potenziale d'azione indotto.

La membrana cellulare dopo l'attuazione di un potenziale d'azione entra in uno stato refrattario; un secondo stimolo, immediatamente successivo ad un potenziale d'azione, non induce un nuovo potenziale anche se tale da superare la soglia per provocare un innesco.

È necessario un certo intervallo di tempo prima che la membrana torni responsiva.

La durata della refrattarietà è legata alla durata del potenziale d'azione.
In una cellula cardiaca si parla di centinaia di millisecondi. 

La refrattarietà non scompare improvvisamente ma c'è un periodo di refrattarietà assoluta in cui nessuno stimolo può indurre un potenziale di azione, seguita poi da una refrattarietà relativa nella quale la soglia è più alta del normale.

Per capire il fenomeno sono state studiate le correnti ioniche legate al potenziale d'azione. 
Finchè le correnti sono costanti il potenziale è costante. Se cambia il potenziale significa che stanno cambiando le correnti. 

Il fenomeno è stato descritto la prima volta intorno alla metà del secolo scorso studiando gli assoni del calamaro. In questo animale si trovano neuroni piuttosto grandi che hanno assoni altrettanto grandi facilmente manipolabili e studiabili. 

È relativamente facile studiare in vitro, tramite l'utilizzo di elettrodi, lo stimolo del potenziale d'azione e seguirne la variazione. Con il metodo del voltage clamp si possono studiare le correnti che attraversano la membrana.

Studiando questo fenomeno gli sperimentatori notarono una corrente di ingresso che si sviluppa rapidamente, raggiunge un massimo, dopodichè tende a scemare.

Successivamente si nota una corrente nulla finchè il fenomeno prosegue con una corrente in uscita (variazione delle correnti).

Poichè la corrente si modifica continuamente anche il potenziale si modifica. Infine si raggiuge una corrente finale in uscita che si manterrà tale finchè verrà mantenuto lo stimolo di depolarizzazione.

Da questo insieme di dati gli studiosi hanno dedotto che nel potenziale d'azione si verifica un iniziale corrente al sodio in ingresso che poi svanisce e contemporaneamente si genera una corrente al potassio in uscita (la prima depolarizza, la seconda ripolarizza).

Dopo un certo tempo, dopo che la membrana si è depolarizzata, le correnti ioniche saranno pari a zero perchè ormai il potenziale d'equilibrio sarà stato raggiunto e dunque gli ioni non si muoveranno più.

Nelle cellule nervose e muscolari sono presenti numerosi canali del sodio voltaggio dipendenti che si aprono e chiudono rispondendo a una depolarizzazione della membrana. 

Depolarizzando la membrana si ha un aumento progressivo della corrente del sodio in ingresso, mentre a potenziali più elevati la corrente del sodio in ingresso tende a ridursi. Intorno a +60mV la corrente cessa perché il potenziale di membrana vale come il potenziale di equilibrio del sodio.

A questo punto la forza di trazione sullo ione è zero. 
Proseguendo nella depolarizzazione si arriverebbe ad un punto in cui la corrente si invertirebbe, tuttavia queste non sono condizioni fisiologiche

I canali del sodio lavorano a intervalli negativi nella realtà, generando corrente e la prima fase del potenziale di membrana. 
Non si raggiunge neanche il potenziale di equilibrio del sodio. 

Anche i canali potassio sono voltaggio dipendenti e si aprono quando la membrana si depolarizza. I canali del potassio, a differenza di quelli del sodio, non si inattivano. La corrente fisiologica di un singolo canale subisce un aumento della corrente e poi torna a zero. 

I canali al sodio sono canali inattivanti; rimangono aperti per un tempo brevissimo e poi cadono in uno stato inattivo, mentre quelli del potassio non si inattivano (si chiudono quando la membrana si ripolarizza).

I canali del potassio non si inattivano sotto lo stimolo, ma rimangono sempre aperti finchè la membana è depolarizzata e si richiudono quando la membrana si ripolarizza.

Il potenziale di equilibrio del potassio è più basso del potenziale di riposo. 
Si avrà dunque una corrente in uscita sempre più forte man mano che avviene la depolarizzazione.

Il fenomeno della depolarizzaizone si innesca a causa del raggiungimento di un *valore soglia*. Inoltre, quando si aprono i canali del sodio si induce un effetto depolarizzante (questo fenomeno si autoalimenta).
Con la depolarizzazione iniziale cominciano ad aprirsi i canali del sodio, che subito dopo si disattivano (danno solo una spinta depolarizzante per un msec o meno).

Più canali del sodio si apriranno più la spinta depolarizzante sarà forte.

Sotto il livello soglia il fenomeno non parte in maniera così esplosiva. Se il fenomeno iniziale è così intenso da reclutare una buona quantità di canali al sodio contemporaneamente la spinta allora sarà tale da creare una depolarizzazione massiccia dovuta al reclutamento a cascata di canali.
Questo fenomeno proseguirà finchè tutti i canali sodio non saranno depolarizzati e la spinta scemerà. Man mano che il sodio dà luogo all'esplosiva depolarizzazione si aprono i canali del potassio, che una volta tutti aperti creeranno una forte corrente del potassio.

Nel frattempo la corrente del sodio si esaurisce e si mantiene una forte corrente al potassio in uscita che porta a ripolarizzazione. 

Il potenziale di membrana tende ad andare verso il potenziale di equilibrio del potassio e per questo scende anche a livelli più bassi di quelli basali iniziali (la membrana è ancora permeabile al potassio). 
In seguito la membrana perde la permeabilità al potassio (i canali del potassio sono voltaggio dipendenti, perciò si richiudono) permettendo al potenziale di membrana di tornare ai suoi livelli basali. 

La refrattarietà si spiega con il fatto che abbiamo i canali del sodio inattivati, ma i canali del potassio sono ancora parzialmente aperti. La membrana dunque non reagisce alla depolarizzazione perché la stessa è ostacolata dai canali al potassio ancora parzialmente aperti. 

È la pompa sodio-potassio a ripristinare continuamente le concentrazioni di questi ioni.

## La propagazione del potenziale d'azione

Il potenziale d'azione non è un evento che si manifestra solo in un punto della membrana ed è in grado di effettuare un'attività ciclica, ma si propaga lungo la stessa. 

In una membrana, che possiamo considerare come una superficie piatta, il potenziale d'azione si propaga in maniera circolare allargandosi su di essa.

Come mai?
Il potenziale d'azione provoca una depolarizzazione. La depolarizzazione rende l'interno della cellula meno negativo e l'esterno un po' meno positivo; quando si arriva a potenziale 0 non c'è polarizzazione elettrica, mentre quando si supera il valore dello 0 l'esterno della cellula diventa negativo e l'interno diventa positivo.

Questo evento si manifesta in un certo punto, in un piccolo tratto della membrana cellulare, ma nelle zone adiacenti tutto è a riposo.

Quindi si avrà una zona della membrana dove si è verificato il potenziale di azione in cui è stata invertita la polarità e zone della membrana adiacenti a questo punto con polarità opposte (sullo stesso lato della membrana). Si ha un'inversione di potenziale. 

Due regioni con diverso potenziale elettrico generano un campo elettrico che agisce sulle cariche elettriche. In questa situazione gli ioni in soluzione generano correnti elettriche. Ci sono correnti elettriche che si muovono da regioni esterne alla zone del potenziale d'azione e questo avviene lungo tutto il bordo del potenziale di azione. Queste correnti (correnti elettrotoniche) provocano una depolarizzazione delle regioni adiacenti portando cariche positive all'esterno e negative all'interno. In questo modo viene depolarizzata la membrana (stessa cosa che succede aprendo i canali del sodio). 

La depolarizzazione è indotta da correnti elettrotoniche che viaggiano parallelamente alla membrana. La depolarizzazione è blanda ma sufficiente per innescare un potenziale di azione in zone adiacenti al primo punto in cui si è verificato il potenziale di azione.

# I neuroni

La maggior parte dei neuroni contiene 3 principali componenti: un corpo cellulare e due tipi di *processi neuronali* che partono dal corpo cellulare, i dendriti e un assone.

Il **corpo cellulare**, o *soma*, contiene il nucleo e la maggior parte degli organuli intracellulari.

I **dendriti** si diramano dal corpo cellulare ricevendo afferenze da altri neuroni a livello di giunzioni specializzate chiamate **sinapsi**.
I neuroni sono provvisti anche di un'altra diramazione che parte dal corpo cellulare, l'**assone** o *fibra nervosa*.

A differenza del dendrite, la cui funzione è quella di ricevere informazioni da altri neuroni, il compito dell'assone è quello di *inviare* informazioni. Generalmente un neurone possiede *un solo* assone, ma gli assoni possono diramarsi e inviare segnali a più cellule. Le diramazioni di un assone vengono definite **collaterali**.

L'assone serve per la trasmissione di informazioni, che si propagano per lunghe distanze sotto forma di segnali elettrici definiti **potenziali di azione**, rapide e ampie modificazioni del potenziale di membrana durante le quali l'interno della cellula diviene positivo rispetto all'esterno.

L'inizio e la fine di un assone sono strutture specializzate del neurone dette rispettivamente monticolo assonico e terminale assonico.

Il **monticolo assonico**, che è il sito in cui l'assone si diparte dal corpo cellulare, è specializzato, nella maggior parte dei neuroni, nella *genesi* dei potenziali d'azione. Una volta scatenati, i potenziali d'azione sono trasportati verso il terminare assonico.
Il **terminale assonico** (o *bottone sinaptico*) è specializzato nel rilascio del neurotrasmettitore all'arrivo del potenziale d'azione.

Il rilascio del neurotrasmettitore trasmette un segnale ad una *cellula postsinaptica*, in particolare a un dendrite o al corpo cellulare di un altro neurone o alle cellule di un organo effettore. Il neurone il cui temrinale assonico rilascia il neurotrasmettitore è detto *cellula presinaptica*.

La zona dell'assone presenta molti canali del sodio e dunque presenta l'eccitabilità giusta per sviluppare i potenziali d'azione.

Il potenziale d'azione si propaga e va sempre nella stessa direzione, senza tornare mai indietro.
Per spiegare coma mai avviene questo si deve considerare il fenomeno della refrattarietà della membrana.

È la densità dei canali dle sodio a permettere la propagazione delladepolarizzazione per mezzo delle correnti elettrotoniche. 

In un neurone il potenziale di azione avanza e non torna indietro perché a monte trova la membrana nello stato refrattario, e quando la membrana esce dallo stato refrattario ormai si trova troppo lontana dalle correnti elettrotoniche. 

Dalla parte del corpo basale il potenziale di azione non si propaga perché non càè una densità di canali sufficiente per la sua diffusione.

La propagazione del potenziale d'azione ha a che fare con il funzionamento dei neuroni perchè porta il segnale da una cellula ad un'altra. La trasmissione del potenziale ha a che fare con la stimolazione dei movimenti, con la percezione sensoriale, ecc...

Tutte queste cose hanno bisogno di un certo tempo di realizzazione, ma alcune cellule si sono adattate per realizzare i processi con velocità maggiore per ridurre i tempi di reazione.

Nel sistema nervoso esistono anche cellule diverse dai neuroni, come le **cellule gliali**.
Queste cellule non servono direttamente alla trasmissione dei segnali, ma forniscono integrità strutturale al sistema nervoso, permettendo ai neuroni di svolgere le loro funzioni.

Esistono 5 tipi di cellule gliali: 

+ gli **astrociti**;
+ le **cellule ependimali**;
+ la **microglia**;
+ gli **oligodendrociti**;
+ le **cellule di Schwann**.

Tra queste cellule gliali sono quelle di Schwann sono localizzate nel SNP, mentre le altre si trovano nel SNC. 

Le cellule di Schwann hanno un comportamento peculiare: formano un avvolgimento attorno agli assoni tramite la loro membrana cellulare, andando a formare una guaina detta **guaina mielinica**, in modo da isolarli e permette il passaggio dei potenziali d'azione in modo efficace e rapido.

Per questo si parla di fibre mielinizzate.

La mielina è formata da strati concentrici di membrane cellulari di oligodendrociti o cellule di Schwann. 

Gli *oligodendrociti* formano la guaina mielinica attorno agli assoni nel SNC; un oligodendrocita invia proiezioni che forniscono segmenti di mielina a molti assoni.

Le *cellule di Schwann*, invece, formano la guaina mielinica attorno agli assoni nel SNP; una cellula di Schwann fornisce mielina a un singolo assone.

Poichè il doppio strato lipidico della membrana cellulare ha bassa permeabilità agli ioni, i molti strati di membrana che costituiscono il rivestimento di mielina di fatto riducono il passaggio di ioni attraverso la membrana cellulare.

Il doppio strato lipidico funziona come un forte isolante elettrico, e grazie a questo il potenziale di azione viaggia più velocemente lungo l'assone.

Tuttavia, esistono delle interruzioni della guaina mielinica, chiamate **nodi di Ranvier**, in cui la membrana dell'assone contiene canali voltaggio-dipendenti per il sodio e il potassio che funzionano nella trasmissione dei potenziali d'azione permettendo i movimenti ionici attraverso la membrana.

Il potenziale di azione si sviluppa da un nodo di Ranvier al nodo di Ranvier successivo, per questo si parla di *conduzione saltatoria*.
Questo aumenta la velocità di trasmissione.

Siccome non tutte le fibre sono mielinizzate, ci sono fibre che conducino i potenziali di azione in maniera più lenta e altre che lo conducono in maniera più veloce. 

Le fibre più veloci sono i motoneuroni che comandano la muscolatura scheletrica e che sono piuttosto grandi; conducono lo stimolo ad una velocità di circa 60-80 m/s. Anche la sensibilità cutanea è molto veloce (30-60 m/s) fino ad arrivare alle fibre nocicettive, cioè le fibre che permettono la sensibilità dolorifica e che sono amieliniche; Le fibre nocicettive hanno un diametro molto piccolo e hanno velocità di conduzione di circa un centinaio di volte inferiore rispetto a quella dei motoneuroni.

**Lezione 20151105**

L'attività dei neuroni in termini di potenziale d'azione consiste nel produrre potenziale di azione (?).
Questi si organizzano in raffiche e l'attività di un neurone è modulata in base alla loro frequenza. Il segnale che viaggia lungo l'assone è modulato in frequenza in termini di potenziale d'azione. 
In questo modo influenza l'attività di altre cellule.

Il trasferimento di segnale da una cellula all'altra avviene grazie ad un dispositivo chiamato sinapsi.

# Le sinapsi 

Una sinapsi è una giunzione tra due elementi cellulari che consentono il passaggio di messaggi sotto forma di segnali elettrici.

Le sinapsi in *senso stretto* sono quelle *interneuroniche*, che connettono cioè coppie di neuroni e si stabiliscono di norma tra le terminazioni di una fibra nervosa ed il soma o i dendriti di un neurone. Esistono poi sinapsi in cui uno dei due elementi cellulari che si connettono non è di natura nervosa: in questo caso si parla di *giunzioni*. Le *giunzioni citoneurali* mettono in comunicazione le cellule recettrici non nervose di un organo di senso con le terminazioni di una fibra nervosa afferente sensitiva, mentre le *giunzioni neuromuscolari* connettono le terminazioni di una fibra nervosa efferente motoria con una cellula o una fibra muscolare.

Una sinapsi rappresenta sempre un punto di discontinuità strutturale di una via di comunicazione intercellulare: le membrane dei due elementi che prendono contatto sinaptico, per quanto vicine tra loro, restano infatti sempre distinde e separate da uno spazio, la *fessura sinaptica*. Si parla di cellula presinaptica e di cellula postsinaptica.
La cellula presinaptica interagisce con il terminale assonico, mentre la cellula postsinaptica interagisce con i dendriti.

Così come il potenziale di azione viaggia sempre in una direzione anche l'attività della sinapsi è unidirezionale.

Questa situazione rimane fissa nel tempo fino a che, eventualmente, la sinapsi cessa la sua funzione. Le sinapsi hanno dunque una direzionalità morfologica e funzionale costante.

Sulla base del meccanismo con cui avviene la trasmissione dei segnali, si distinguono *sinapsi elettriche* e *sinapsi chimiche*.

Le **sinapsi elettriche** le troviamo soprattutto negli invertebrati (meno frequentemente nei vertebrati).
In queste sinapsi, la regione di contatto intercellulare si caratterizza perchè le membrane pre- e postsinaptiche sono estremamente ravvicinate e assumono la morfologia tipica delle *giunzioni comunicanti (gap junction)* che le uniscono. Queste giunzioni mettono in contatto il citoplasma delle cellule pre- e postsinaptiche con un poro piuttosto grande e poco selettivo.

Quando arriva un potenaiele d'azione nell'assone della cellula presinaptica, il potenziale arriva fino in fondo all'assone e induce una forte depolarizzazione nel punto della sinapsi determinando forti correnti elettroniche attraverso le giunzioni Gap. 

Si induce un potenziale d'azione nella cellula postsinaptica. Vi è una continuità elettrica tra la cellula pre- e postsinaptica. 

Le sinapsi elettriche presentano un'elevata velocità di trasmissione. Hanno un consumo energetico basso perchè utilizzano correnti passive che passano per un mexzzo di conduzione già pronto e non sono affaticabili in quanto la sinapsi può condurre il passaggio di potenziale d'azione in maniera indefinita nel tempo.

Nelle **sinapsi chimiche** utilizzano un meccanismo diverso perchè le due cellule (pre- e postsinaptiche) non sono in contatto fisico tra loro (le loro membrane sono molto ravvicinate ma non si toccano).

Nelle sinapsi chimiche, un *messaggio elettrico* viene convertito in un *messaggio chimico* atto a "scavalcare" la fessura sinaptica, per poi essere nuovamente *riconvertito in un messaggio elettrico*.

In queste sinapsi, la trasmissione richiede la liberazione da parte dell'elemento presinaptico, in risposta alla depolarizzazione di quest'ultimo, di un **neurotrasmettitore**, un composto chimico capace di attivare l'elemento postsinaptico legandosi a recettori specifici presenti sulla sua membrana.

Perchè possa avvenire lo stimolo sinaptico la cellula deve intraprendere un'azione metabolica che coinvolge vie e reazioni e fosforilazioni e consumi di energia metabolici.
La sinapsi chimica richiede dunque un maggior consumo energetico e presenta affaticabilità (le risorse delle sinapsi possono esaurirsi nel tempo se gli stimoli mantengono frequenza elevata per lungo tempo).

Le risorse della sinapsi possono esaurirsi nel corso del tempo se gli stimoli mantengono una frequenza elevata per lungo tempo (ad esempio può esaurirsi l'ATP necessario per il meccanismo sinaptico).

La funzionalità di queste sinapsi può essere modulata. 

Le sinapsi chimiche possono essere eccitatorie o inibitorie della cellula postsinaptica.

La cellula presinaptica presenta un rigonfiamento contenente delle vescicole sinaptiche contenenti il neurotrasmettitore.

Il potenziale di azione si ferma prima del terminale assonico ma ha effetto sulla sua parte terminale determinando il rilascio delle vescicole sinaptiche nel ridotto spazio della fessura sinaptica.

Sulla cellula postsinatica si trovano dei recettori per i neurotrasmettitori che determinano la trasduzione del segnale dalla cellula pre- alla postsinaptica. 

Si parla di fenomeni di traffico vescicolare.

Una delle caretteristiche delle cellule eucariotiche è quella di creare delle vescicole e indirizzarle in punti specifici della cellula o della membrana cellulare, per poi generare fusione delle vescicole con la membrana.

Nei neuroni questi eventi avvengono nella regione sinaptica e qui determinano lo scarico delle vescicole sinaptiche all'esterno. 

Nella fusione delle vescicole è coinvolto il calcio.
Più in generale, ogni volta che abbiamo una secrezione ghiandolare da scarico di vescicole all'esterno, è sempre coinvolto il calcio.

Nelle sinapsi abbiamo segnali del calcio ogni qual volta abbiamo lo scarico delle vescicole all'esterno.

L'arrivo del potenziale d'azione e del segnale del calcio sono estremamente interconnessi. Il potenziale d'azione non arriva all'apice dell'assone (nella zone della sinapsi) perchè in questa zona non sono presenti i canali del sodio voltaggio-dipendenti che permettono la formazione del potenziale d'azione, il quale si ferma qualche decina di micron prima.

L'ultimo lampo del potenziale di azione induce correnti elettrotoniche che invadono la terminazione sinaptica.

Le correnti eletroniche depolarizzano la porzione presinaptica in funzione del potenziale d'azione.

Qui vi sono canali voltaggio dipendenti del calcio che si aprono permettendo un ingresso del calcio che mette in moto un meccanismo di traffico vescicolare che fa muovere le vescicole verso la superficie, cioè verso la plasmamembrana e le fa fondere con essa.

In questo modo ciò che era contenuto nella vescicola diffonderà nella fessura sinaptica.

Il problema consiste nel far fondere le membrane. Queste normalemente non si fondono e se lo fanno il processo è molto lento.

## Il meccanismo di rilascio vescicolare

Nell'elemente presinaptico, le vescicole sinaptiche contenenti il neurotrasmettitore non sono distribuite omogeneamente, ma si raccolgono in prossimità della densità presinaptica. Dal punto di vista funzionale, si distinguono due gruppi di vescicole sinaptiche:

1. le vescicole di un primo gruppo, detto **pool di rilascio**, si trovano immediatamente a ridosso della membrana presinaptica, in corrispondenza delle zone attive, dove vengono predisposte all'apertura verso lo spazio sinaptico ed al rilascio del neurotrasmettitore in esse contenuto;
2. le vescicole del secondo gruppo, detto **pool di riserva**, si trovano a maggiore distanza dalla membrana presinaptica e progressivamente meno addensato. Esse sono vincolate al citoscheletro, e non sono suscettibili di immediato rilascio al sopraggiungere della depolarizzazione presinaptica, ma possono essere svincolate dal citoscheletro e indirizzate verso le zone attive per rimpiazzare le vescicole del  *pool di rilascio* man mano che queste vengono consumate.

Il processo di apertura delle vescicole sinaptiche si svolge secondo il paradigma generale dell'*esocitosi vescicolare*.

Ciascuna tappa del ciclo vescicolare dipende dall'intervento di specifiche molecole proteiche presenti nell'elemento presinaptico.

Il legame delle vescicole del pool di riserva al citoscheletro è mediato dalle **sinapsine**, proteine estrinseche associate al versante citoplasmatico della membrana vescicolare.
Le sinapsine sono in grado di legare le molecole di actina del citoscheletro. L'interazione delle sinapsine con i filamenti di actina è modulabile in modo Ca$^2$$^+$-dipendente.

L'interazione delle sinapsine con i filamenti di actina è modulabile in modo Ca$^2$$^+$-calmodulina-dipendente di tipo II (CaMK-II), una volta attivata dal complesso **Ca$^2$$^+$-CaM**, è in grado di fosforilare le sinapsine, il che ne riduce l'affinità per l'actina, promuovendo quindi il distacco delle vescicole.

Questo meccanismo di liberazione delle vescicole del *pool* di riserva, che da questo punto in poi potranno essere smistate al *pool* di rilascio, è tanto più attivo quanto più intensa è l'attività sinaptica.

Il distacco dal citoscheletro di una vescicola del *pool* di riserva è seguito dalla sua mobilizzazione e dal suo indirizzamento ("*sorting*") verso una zona attiva. 

Questo processo richiede l'intervento di proteine estrinseche della membrana vescicolare dette **Rab3**. Queste sono proteine monomeriche leganti il GTP e sono dotate di attività GTPasica. Nella forma legata al GTP Rab3 "contrassegna" le vescicole che devono essere trasportate verso le zone attive.

La successiva tappa del ciclo vescicolare è quella detta di "attracco" o *docking*, nella quale la vescicola viene vincolata alla zona attiva.

In questa fase si stabiliscono interzioni fra proteine vescicolari e proteine della membrana presinaptica. Fra le proteine implicate nel *docking* menzioniamo la **sinaptogamina**, proteina integrale della membrana vescicolare, e due proteine della membrana presinaptica delle zone attive, cioè la **neurezina I** e **SNAP-25**. 
La *sinaptogamina* lega anche un complesso proteico presinaptico.

Al termine del processo di *docking* la vescicola non è ancora disponibile a essere rilasciata esocitoticamente.

Perchè la vescicola possa essere rilasciata esocitoticamente deve seguire un ulteriore processo, detto di *priming*, che rende la vescicola *competente* alla fusione con la membrana presinaptica in risposta alla depolarizzazione presinaptica e all'aumento della concentrazione citosolica del Ca$^2$$^+$ nel versante presinaptico.

Il *priming* vescicolare richiede l'interazione fra specifiche proteine vescicolari e della membrana presinaptica, dette complessivamente **proteine SNARE**.

Tali proteine si suddividono in proteine SNARE della membrana vescicolare, o **v-SNARE** (presenti sulla vescicola), e proteine della membrana "bersaglio" (*target*: la membrana presinaptica a livello delle zone attive), o **t-SNARE** (è la molecola bersaglio della porzione postsinaptica).

La v-SNARE più importante nel processo di *priming* è la **sinaptobrevina** (o **VAMP**), una proteina integrale di membrana vescicolare dotata di un solo segmento transmembranario e un lungo dominio citoplasmatico N-terminale.

Nel corso del *priming*, si instaura una stretta interazione fra le proteine SNARE. Il procedere di tale interazione sviluppa una potente forza traente che, al termine del processo, porta la membrana vescicolare a contatto con la membrana presinaptica. La forza traente così sviluppata è sufficientemente intensa da scoprire parzialmente il "*core*" lipidico di ciascuna membrana, che può così stabilire un'interazione idrofobica con quello dell'altra membrana.

Le vescicole vengono rifornite al terminale sinaptico dal corpo cellulare tramite l’assone che funge da convogliatore di vescicole grazie al citoscheletro.

## Meccanismi postsinaptici

Le molecole del neurotrasmettitore, liberate dall'apertura delle vescicole sinaptiche, diffondono nello spazio sinaptico e si legano a specifici recettori chimici presenti nella membrana postsinaptica.

Il ruolo dei recettori postsinaptici va ben oltre quello di semplici "spie" dell'avvenuta liberazione del neurotrasmettitore, perchè da essi dipendono sia il *segno* (eccitamento o inibizione) che l'intensità della risposta postsinaptica.

Esistono 2 grandi classi di recettori postsinaptici, che si distinguono per la struttura delle molecole proteiche che li costituiscono e per il loro modo di operare: i *recettori ad azione diretta* o *ionotrocipi* (recettori che costituiscono essi stessi un canale ionico) ed i *recettori ad azione indiretta* o *metabotropici* (recettori accoppiati a proteine G trimeriche che vanno a stimolare l'apertura di canali ionici).

### Recettori ionotropici

I *recettori ionotropici* (o *recettori-canale*) sono molecole proteiche che comprendono una porzione recettoriale rivolta verso los pazio sinaptico ed una porzione strutturata in canale ionico che attraversa tutto lo spessore della membrana. La proteina è costituita da più subunità che, essendo disposte in cerchio attorno a un asse centrale, vengono a delimitare un condotto, costituendo un canale ionico chemio-dipendente.

In assenza del neurotrasmettitore, il canale è generalmente nello stato chiuso ed impervio agli ioni.

Quando invece le molecole del neurotrasmettitore si legano ai propri siti di riconoscimento del dominio recettoriale, il canale passa nello stato aperto e gli ioni permeanti possono fluirvi secondo il proprio gradiente elettrochimico.

Ne viene generata una corrente che, a seconda della natura del recettore-canale e della sua selettività ionica, potrà essere entrante, quindi depolarizzante, oppure uscente, quindi iperpolarizzante: nel primo caso la corrente indurrà una depolarizzazione della membrana postsinaptica della **potenziale postsinaptico eccitatorio (EPSP)**, nel secondo caso un'iperpolarizzazione detta **potenziale postsinaptico inibitorio (IPSP)**.

I recettori ionotropici agiscono molto rapidamente, questo giustifica il termine *trasmissione sinaptica rapida*.

### Recettori metabotropici

I recettori metabotropici sono molecole proteiche costituite da una singola catena polipeptidica comprendente 7 *segmenti idrofobici transmembranari*. Hanno anch'essi uno o più domini recettoriali esposti allo spazio sinaptico e predisposti al legame col neurotrasmettitore, tuttavia non formano un canale transmembranario. 

La proteina recettoriale sporge verso il versante intracellulare della membrana con un dominio effettore predisposto a legarsi con una proteina G trimerica. Quando questa viene attivata dall'interazione con il recettore, a sua volta attivato dal legame con il suo ligando, può innescare eventi di vario tipo: può interagire direttamente sul piano della membrana con un canale ionico, modificandone lo stato di pervietà oppure può associarsi a un *enzima allosterico di membrana* (es. adenilaco ciclasi o fosfolipasi C), attivandolo. 
Ne deriva, in questo secondo caso, la sintesi di uno o più *secondi messaggeri*, che a loro volta possono legarsi direttamente a un canale ionico di membrana oppure attivare a valle altre proteine implicate nella trasduzione del segnale.

In ultima analisi viene indotta l'apertura o la chiusura di canali ionici della membrana postsinapticae, a seconda della selettività ionica di questi ultimi, viene generata una corrente netta di membrana che si traduce in un EPSP o in un IPSP.

È evidente che i potenziali postsinaptici insorgono con una latenza tanto maggiore quanto più estesa è la catena di eventi che porta alla modificazione regolatoria dei canali di membrana.

I potenziali sinaptici generati con questo tipo di meccanismo sono spesso caratterizzati da un'insorgenza lenta e anche da un lento decadimento, che li rende assai più duraturi dei potenziali sinaptici dovuti all'attivazione di recettori ionotropici. 

Questo tipo di trasmissione sinaptica viene chiamata *trasmissione sinaptica lenta*.

Molti neurotrasmettitori "classici" (acetilcolina, GABA, glutammato, serotonina) dispongono di recettori sia ionotropici che metabotropici, non di rado espressi sulle stesse sinapsi.

Per l'acetilcolina il recettore ionotropico, noto come *recettore nicotinico*, è un canale ionico di tipo promiscuo che permette il passaggio di ioni positivi mono- e bivalenti. Permette il passaggio di una corrente del sodio a causa dell'ingente abbondanza dello ione.
Il recettore metabotropico dell'acetilcolina, invece, è chiamato *recettore muscarinico* ed è legato a una proteina G che va a stimolare le correnti ioniche tramite l'utilizzo di secondi messaggeri come l'AMP-ciclico.

I nomi di questi recettori derivano dal fatto che l'agonista fisiologico è l'acetilcolina, ma quelli farmacologici sono la *nicotina* e la *muscarina* (metabolita presente nel fungo *Amanita muscaria*).

Sia i recettori ionotropici che metabotropici pososno far insorgere nella cellula postsinaptica dei segnali elettrici per mantenere e trasmettere l'eccitazione da una cellula all'altra.

Il primo evento elettrico che si produce nella cellula post-sinaptica è un potenziale post-sinaptico che origina una variazione del potenziale di membrana (questo non è un potenziale d'azione).

Come già detto i segnali postsinaptici possono essere di due tipi: EPSP (eccitatorio) e IPSP (inibitorio).

Nelle *sinapsi eccitatorie (EPSP)* il neurotrasmettitore induce correnti al sodio nella cellula postsinapticha che ne depolarizzano.

Nel punto della sinapsi, sul dendrite della cellula postsinaptica, abbiamo una depolarizzazione più debole di quella del potenziale d'azione, ma abbastanza forte da essere sentita dalla cellula e da creare correti elettrotoniche che viaggiano in parte verso la fine del dendrite e in parte verso il corpo cellulare tendendo ad invaderlo.

Ogni neurone riceve qualche migliaio di sinapsi. Una sola sinapsi non è consistente ma tutte insieme, ciascuna eccitatoria e dunque inducente correnti elettroniche, creano un flusso di correnti elettroniche che creano una depolarizzazione significativa nel corpo cellulare. 

Una zona dove sono molto concentrati i canali per il sodio è il *cono di emergenza dell'assone*, ovvero la base dell'assone.

I canali sentono le correti elettrotoniche prodotte dalle sinapsi eccitatorie e se queste correnti superano la soglia di innesco del potenziale d'azione, questo parte e si propaga lungo l'assone dove si troverà un'altra sinapsi. 

Una singola sinapsi è poca cosa rispetto alle dimensioni della cellula e genera correnti piccole, mentre più sinapsi insieme possono *collaborare per sommazione* che può essere *spaziale* o *temporale*. 

Nella **sommazione spaziale** si ha la concomitanza in vari punti di stimoli eccitatori nel complesso dendritico che raggiungono così la soglia di depolarizzazione sommando, mentre nella **sommazione temporale** si ha la sommazione di contatti postsinaptici conseguenti nel tempo che porta a depolarizzazione della membrana. Prima che arrivi il secondo potenziale la membrana non è ancora tornata in condizioni standard e quindi con il secondo potenziale si depolarizza ancora di più. 

Le *sinapsi inibitorie (IPSP)* inducono potenziali postsinaptici inibitori che creano iperpolarizzazione, mediata da canali potassio e sodio, della membrana. 

Il potenziale viene bloccato a potenziale di riposo della membrana, e in termini di sommazione di potenziali inibitori e eccitatori l'effetto sul cono di emergenza dell'assone è neutralizzato dal potenziale inibitorio. 

La sinapsi eccitatoria è neutralizzata da quella inibitoria.

La scarica di un neurone dipenderà dalla somma di sinapsi eccitatorie ed inibitorie.

**L'uscita assonica è l'integrale delle sinapsi dei dendriti (?)**

### Interruzione della trasmissione sinaptica

I canali possono essere desensibilizzati tramite una modificazione conformazionale. Il neurotrasmetitore può essere presente in quantità non sufficienti o eccessive. 

Inoltre la trasmissione sinaptica può essere interrotta tramite riassorbimento del neurotrasmettitore o incorporazione per endocitosi o degradazione enzimatica. L'acetilcolina ad esempio, poù essere degradata e dunque inattivata dall'*acetilcolinaesterasi*.

### La plasticità sinaptica

È stato scoperto che l'attività di stimolo esercitata su una sinapsi ne può condizionare l'attività stessa. Questo fenomeno è definito **"plasticità sinaptica"**.

Una sinapsi non lavora sempre nello stesso modo, ma il suo funzionamento è condizionato dalla quantità degli stimoli che riceve.

Più la sinapsi lavora e più diventa idonea al suo lavoro.
Si parla si *"potenziamento sinaptico"*.

Esistono sono vari tipi di potenziamento tra cui:

1. la **facilitazione**, quando una sinapsi è stimolata intensamente per tempi brevi;
2. il **potenziamento post-tetanico** (PTP, durata 1-2 min);
3. il **potenziamento a breve termine**, (STP, stimolazioni intermedie, durata di decine di min - un'ora);
4. il **potenziamento a lungo termine** (LTP, ore o giori a stimolazioni molto forti, 100 Hz, per pochi secondi).

Questi fenomeni sono stati riscontrati analizzando piccoli gruppi di sinapsi.

**Nel complesso del sistema nervoso e di regioni specifiche del cervello, questi fenomeni possono osservare attività macroscopiche a livello del soggetto (?)**

In cosa consiste il potenziamento? In un miglior funzionamento delle sinapsi, che più facilmente indurranno una scarica nella cellula postsinaptica.

La LTP può durare per tempi molto lunghi. 

Si è notato che in certe regioni cerebrali, come ad esempio l'ippocampo, questi fenomeni sono più manifesti.
L'ippocampo può essere visto come un ricciolo marginale della calotta neuronale costituita dagli emisferi cerebrali, ossia la corteccia.

In questa zona sono stati visti in maniera vistosa fenomeni di LTP. L'ippocampo è la regione coinvolta nei processi di memoria; danni in questa regione provocano disturbi seri della memoria.

I recettori coinvolti sono recettori del glutammato. Ne esistono tipi *NDMA* e *non NMDA* che mediano ingressi di sodio e calcio. 

Quando il glutammato agisce i recettori sono bloccati dal Mg.

Una depolarizzazione della membrana, che viene sentita dal canale (pur non essendo voltaggio-dipendente) provoca il rilascio del Mg dal *canale NDMA* e a questo punto c'è entrata di sodio e calcio.

I canali *non NMDA* reagiscono direttamente al glutammato creando una corrente del sodio che depolarizza la membrana. Di questo ne risente il recettore NMDA che toglie il magnesio e lascia entrare sodio e calcio. Questo induce il segnale del calcio che attiva delle chinasi calcio dipendenti. 

A questo punto si ha produzione di ossido nitrico tramite la ossido nitrico sintasi. L'ossido nitrico va ad agire sulla cellula presinaptica potenziando la sinapsi e dunque il rilascio del neurotrasmettitore. 

Questo è il possibile meccanismo cellulare di insorgenza di LTP. 

La cellula postsinaptica può influenzare l'attività della cellula presinaptica. 

Allargando la visuale vediamo che si formano plasticità sinaptiche che generano circuiti preferenziali potenziati. 
Si pensa che la memoria sia questa cosa. 












































