L'attuale teoria sulla quale si basa tutta la biologia è la **“Teoria del codice genetico”**: la materia vivente viene prodotta secondo più processi partendo dalla decodificazione delle informazione contenute in certe molecole (DNA). Attraverso questo processo l'informazione può essere trasmessa alla progenie.
Questa teoria spiega tutti i fenomeni che vengono osservati nella materia vivente.

Solo piccole parti di DNA vengono trascritte in RNA, e solo piccole porzioni di RNA vengono tradotte in proteine. Le proteine sono poi responsabili di quasi tutto quello che avviene negli esseri viventi.

Questa teoria è focalizzata a spiegare come nasce la materia vivente ma pochissimo su come questa possa rimanere in vita.

Le basi di questo sistema sono state individuate nel 1870 circa, e all'incirca negli anni '50 è stato individuato un modo per poter manipolare il DNA così da poter mutare le proteine che desideriamo.


## Molecole segnale di tipo organico

Molte molecole segnale sono state chiamate "ormoni".

Le molecole segnale vengono suddivise in lipofile e idrofile ed intervengono in maniera diversa sulla cellula bersaglio (quella che contiene i recettori).

### I recettori intracellulari

I ligandi liposolubili sono veicolati fino alle cellule bersaglio dai liquidi circolanti (sangue e plasma), legati a speciali *proteine vettrici* per formare complessi idrofili. Per raggiungere i recettori intracellulari, le molecole liposolubili vengono separate dalla proteina vettrice ed attraversano la membrana della cellula bersaglio in forma idrofobica.

I recettori intracellulari, una volta attivati, accedono al DNA nucleare, sul quale operano come *fattori di trascrizione*. Essi infatti facilitano o inibiscono la trascrizione di particolari geni bersaglio, quindi la sintesi di nuove proteine (sia strutturali che enzimatiche).

Tra le molecole lipofile troviamo:

+ gli **ormoni steroidei** e gli **steroidi**. Questi viaggiano nel sangue combinati con *proteine carrier* e non in maniera libera (non sono solubili nel siero), diffondono passivamente attraverso la plasmamembrana e legano recettori intracellulari. Hanno una *struttura comune tetraciclica* che è propria anche del colesterolo e di un idrocarburo chiamato sterano. L'estradiolo ha un anello aromatico che gli altri ormoni steroidei non hanno. Es. steroidi sessuali, corticosteroidi...;
+ gli **ormoni tiroidei**, la famiglia delle molecole della **vitamina D**, l'**acido retinoico**…


Un'altra grande categoria di molecole segnale sono **molecole di natura peptidica (polimeri di amminoacidi)**. Di solito non hanno grandi dimensioni ma in alcusi casi, come l'insulina, possono essere grandi come una proteina. L'insulina è formata da due catene di amminoacidi unite da vari ponti disolfuro, viaggia nel sangue e può influenzare l'attività in vari tessuti.

Anche gli ormoni luteizzante e follicolo stimolante sono proteine. 

Vi sono poi i **neurotrasmettitori** che agiscono sul sistema nervoso o neuromuscolare.
Questa è una categoria molto eterogenea di composti dove tutti condividono una caratteristica: *possiedono sempre un atomo di azoto (composti organo-azotati)*.
Queste molecole hanno la capacità di condizionare l'attività dei neuroni e delle cellule muscolari.

Anche la caffeina e la cocaina hanno lo stesso effetto. La cocaina è una molecola organica contenente azoto pericolosa per come agisce sul sistema nervoso. Gli alcaloidi invece, sono molecole contenenti azoto che vengono prodotte dalle piante e che mimano l’azione delle molecole fisiologiche.

Vi sono poi gli **eicosanoidi**, ovvero molecole lipidiche capaci di agire su recettori di superficie come le prostaglandine e le prostacicline.
Queste molecole agiscono come *segnali paracrini* o *autocrini* stimolando una varietà di risposte fra cui l'aggregazione delle piastrine, la risposta infiammatoria e la contrazione della muscolatura liscia.
Hanno una notevole importanza nelle situazioni al confine tra fisiologia e patologia.

La molecola capostipite di tutte queste sostanze è l'**acido arachidonico** (un acido grasso tetrainsaturo presente nelle membrane cellulari); questa molecola si può facilmente ripiegare su se stessa (grazie ai doppi legami situati al centro della molecola) e offrire l'azione a degli enzimi, in particolare le **cicloossigenasi (COX)**.

Le COX producono una molecola ciclia a partire dall'acido arachidonico: le **prostaglandine**. 
Queste sono alla base di tutti gli eicosanoidi, come per esempio i *tromboxani* e le *prostacicline*.
La COX è l'enzima chiave per la produzione di tutte queste molecole e siccome alcune sono mediatori dell'infiammazione (scatenano l'infiammazione), la ciclo ossigenasi è un bersaglio anche dei farmaci antinfiammatori. Un farmaco antinfiammatorio di largo uso è l'aspirina (il cui principio attivo è l'acido salicilico o acetil-salicilico per far durare di più l'effetto della molecola) che è un inibitore della cicloossigenasi. 

Le prostaglandine scatenano l'infiammazione con annesso dolore perché vengono attivate anche le terminazioni nervose del dolore, si formano il rossore e il gonfiore a causa della vasocostrizione. L'aspirina può lenire questi sintomi.

L'aspirina inibisce anche l'aggregazione delle piastrine e la coagulazione del sangue (inibizione dei tromboxani).

Come mai queste molecole agiscono solo su alcuni tipi cellulari e non su tutti? 
Perchè hanno bisogno di recettori che vengono espressi solo da alcuni tipi cellulari.


**NOTA BENE:** il termine recettore è utilizzato sia per indicare le molecole che interagiscono con molecole segnale, sia per indicare degli organi o delle cellule presenti negli organi sensoriali (es. coni e bastoncelli sono recettori visivi).


### I recettori di membrana

Molti ligandi esplicano la loro azione legandosi a recettori chimici che sono *glicoproteine intrinseche* della membrana plasmatica delle cellule bersaglio.

Per poter funzionare un recettore membranale deve comprendere almeno due domini:

+ un **dominio recettoriale** che presenta uno o più siti di legame per la molecola segnale;
+ un **dominio effettore** che, dopo essere stato attivato dalla formazione del complesso ligando-recettore, innesca la risposta cellulare.

Esistono 3 classi di recettori membranali:

+ recettori **ionotropici** o recettori legati a **canali ionici**;
+ recettori **metabotropici**. Questi si dividono in due gruppi:
 1. recettori legati alle **proteina G** (o a 7 domini transmembranari);
 2. recettori operanti per **via enzimatica**;
+ la classe delle **proteine adesive**.

Per ognuna di queste categorie abbiamo moltissimi recettori diversi.

#### Recettori-canale

Questi recettori, quando sono attivati dal ligando extracellulare, aprono nella loro molecola un condotto transmembranario che consente il transito di ioni, determinando una pronta **variazione del potenziale di membrana**.
La molecola di questi recettori presenta una **porzione recettrice** esposta al lato extracellulare della membrana e dotata di uno o più *siti di legame* per la molecola del ligando, ed una **porzione effettrice**, costituita da un *canale ionico* che attraversa tutto lo spessore della membrana.

Il canale possiede almeno un *gate* che ne controlla lo stato di apertura/chiusura provvisto di un *filtro di selettività* che lo rende permeabile solo a determinate specie ioniche.

Questi canali agisocno facendo passare una corrente ionica poichè, quando attivati, permettono il passaggio di ioni attraverso la membrana (diffusione facilitata).

I tre tipi di recettori-canale meglio conosciuti sono:

+ i recettori per l'**acetilcolina**, alla cui attivazione è affidata la trasmissione sinaptica. Il canale ionico che essi costituiscono è relativamente poco selettivo, perchè percorribile dalla maggior parte dei cationi (Na+, K+, Ca2+, Mg2+) presenti nei liquidi fisiologici;
+ i recettori per l'**acido glutammico**;
+ i recettori per l'**acido gamma-amminobutirrico**.


#### Recettori accoppiati a proteine G

Queste sono *proteine intrinseche di membrana*. La loro larga diffusione nella membrana di tutte le cellule è in accordo con la capacità che essi hanno di attivare/inibire una grande varietà di processi intracellulari.

La sequenza di eventi intracellulari che fa seguito all'attivazione di questi recettori si svolge in questo modo:

1. il recettore, attivato dal ligando extracellulare, comunica il segnale ad una proteina G trimerica che trasferisce l'attivazione all'enzima produttore del secondo messaggero. Nel più comune dei casi l'enzima su cui agisce la proteina G trimerica è l'*adenilato ciclasi* ed il secondo messaggero che viene prodotto è l'*adenosin-monofosfato ciclico*;
2. in alcuni casi i secondi messaggeri sono capaci di attivare direttamente canali ionici o di aumentare la concentrazione intracellulare degli ioni Ca$^2$$^+$, ma più frequentemente attivano una **protein-chinasi**, che diviene capace di rendere operative (per *via fosforilativa*) le proteine-bersaglio.

**IMMAGINE p137 (5-6)**

Le **protein-chinasi** costituiscono un'ampia famiglia di *proteine fosforilanti*, destinate primariamente a regolare l'attività delle proteine-bersaglio attuatrici delle varie risposte cellulari.

Tra i ligandi che attivano i recettori accoppiati a proteine G trimeriche troviamo ormoni, neuritrasmettitori...

Le proteine G sono formate da 7 segmenti transmembranari dei recettori "serpentini" sono connessi a 6 anse: 3 extracellulari e 3 intracellulari. La terza ansa intracellulare contiene il *dominio di interazione con la proteina G trimerica*.

L'estremità N-terminale della catena polipeptidic si sviluppa nell'ambiente extracellulare e contiene, oltre a diversi siti di possibile glicosilazione, il *dominio recettoriale* contenente i *siti di legame* per il ligando. 
L'estremità C-terminale si estende nel citosol e contiene diversi *siti regolatori*.

Recettori di questo tipo sono ad esempio i recettori $\beta$ dell'adrenalina.

**IMMAGINE p137 (5-7)**


#### Recettori operanti per via enzimatica

Questi recettori metabotropici sono proteine membranali che presentano tutte un *dominio recettoriale* che sporge al lato *extracellulare* come un'antenna, ed un *dominio effettore* che sporge al lato *intracellulare*; i due domini sono connessi da un *singolo segmento transmembranario*.

Il dominio effettore ha già in sé la funzione di *enzima* e può attivare direttamente una proteina-bersaglio senza l'intermediazione di proteine G trimeriche.

Nella maggior parte dei casi l'attività enzimatica del dominio effettore è di tipo protein-chinasico, capace di fosforilare le proteine-bersaglio su residui di *tirosina*. I recettori che presentano queste caratteristiche sono chiamati **recettori tirosin-chinasici** e sono i più numerosi.

Recettore ad attività tirosinachinasica sono in grado di fosforilare la tirosina presente sulla proteina (gli altri siti di fosforilazione delle proteine sono la *serina* e la *treonina*); i recettori si possono autofosforilare (fosforilano la tirosina dello stesso recettore).
Un altro recettore fosforilato è il guanilatociclasico (recettore che produce GMP, guanosinmonofosfato ciclico). 

Possiamo avere anche delle moleocle che inibiscono i recettori.

Una molecola che si lega ad un recettore e *attiva il sistema di trasduzione del segnale* viene detta **agonista**.
Una molecola che si lega ad un recettore ma *non lo attiva*, cioè non genera un segnale nella cellula è definita **antagonista**.

Questo è un fatto molto importante in farmacologia, perché può esserci interesse nell'attivare o inattivare un recettore nelle terapie. 

Ad esempio nel morbo di Parkinson (malattia neurale che ha a che fare con i movimenti), la cura più utilizzata consiste nell'uso di agonisti dei recettori della dopamina (recettori presenti nei neuroni che legano la dopamina, un neurotrasmettitore tra i più abbondanti nel sistema nervoso). La malattia è caratterizzato da una deficienza nei sistemi dopaminergici. 
Gli agonisti sopperiscono alla carenza di dopamina e mantengono in vita le funzioni neuronali che nel morbo tendono a spegnersi. 

Sempre sui recettori della dopamina c'è un esempio in cui si interviene tramite antagonismo: la schizofrenia - sindrome bipolare (malattia nervosa che influenza il comportamento del soggetto). In questo caso il problema nasce da un'iperattività dei recettori dopaminergici che fa insorgere i problemi legati a questa sindrome ed è utile usare antagonisti della dopamina. Naturalmente possono esserci effetti collaterale (si interferisce con i meccanismi di controllo motorio). 

### I recettori endocellulari

I recettori endocellulari sono ubicati nel citoplasma o nel nucleo, accessibili soltanto ai messaggeri extracellulari *liposolubili* che possono superare la membrana della cellula bersaglio.

I ligandi liposolubili sono veicolati fino alle cellule bersaglio dai liquidi circolanti (es. sangue), legati a speciali *proteine vettrici* per formare complessi idrofili. Per raggiungere i recettori intracellulari, le molecole liposolubili vengono separate dalla proteina vettrice ed attraversano la membrana della cellula bersaglio in forma idrofobica.

I recettori intracellulari, una volta che siano stati attivati dallo specifico ligando, *accedono al DNA nucleare*, sul quale *operano come fattori di trascrizione*. Essi infatti facilitano o inibiscono la trascrizione di particolari geni bersaglio, quindi la *sintesi di nuove proteine*, sia strutturali che enzimatiche.

La molecola dei recettori intracellulari comprende 3 domini fondamentali:

1. un *dominio recettoriale* (di legame al ligando) lipofilo, situato al lato C-terminale;
2. un breve *dominio effettore* (di legame al DNA), che occupa la parte centrale della catena polipeptidica;
3. un *dominio regolatore* (di regolazione, idrofilo) tramite il quale può essere modificata l'affinità del recettore per il ligando.

Le molecole dei recettori intracellulari, in assenza del legame con l'ormone, restano inattive perchè vincolare ad una *proteina inibitrice*.
Quando la molecola ormonale si combina col dominio recettoriale, il complesso inibitore si distacca e ciò attiva il recettore, rendendo disponibili nel dominio effettore i siti di legame per il DNA o permetendo la traslocazione del recettore dal citoplasma al nucleo.

Il complesso recettore-ormone si lega allora, all'interno del nucleo, a specifiche sequenze di DNA denominate *elementi di risposta all'ormone* (**HRE**, Hormone Responsive Elements).
Gli HRE risiedono sempre nella *regione promoter*, quindi *a monte* del gene che presiede alla sintesi della proteina richiesta dal messaggio ormonale.

I recettori intracellulari si distinguono in:
1. **recettori citosolici** specifici per gli ormoni della corteccia surrenale;
2. **recettori nucleari** che comprendono i recettori:
	a. per gli *ormoni sessuali* (androgeni, estrogeni e progesterone);
	b. per gli *ormoni tiroidei*;
	c. per le vitamine D e A;
	d. per l'*acido retinoico*

# La trasduzione del segnale

Un tipico meccanismo della trasduzione del segnale è l'attivazione di una *"cascata di fosforilazione"*. In queste cascate si attivano in serie delle protein-chinasi che fosforilano altre proteine una dopo l'altra.

## La via dell'adenosin-monofosfato ciclico (cAMP)

Il cAMP agisce da secondo messaggero. Si forma dall'**adenosin-trifosfato** (ATP) per eliminazione di *pirofosfato*. Questa reazione richiede, in presenza di ioni Mg2+, l'intervento di un enzima membranale: l'**adenilato ciclasi**.

Dal luogo di formazione il cAMP raggiunge per diffusione le strutture intracellulari sulle quali deve esplicare la sua azione. 
Questa è generalmente *fasica* (cioè limitata nel tempo): dopo l'arrivo del messaggero extracellulare che ne ha evocato la formazione, il livello citosolico di cAMP *aumenta di 5-10 volte in 5-10 secondi* per la rapida sintesi di nuove molecole, controbilanciata in breve tempo da una degradazione altrettanto rapida. La demolizione avviene ad opera della **cAMP fosfodiesterasi**, enzima che idrolizza il cAMP ad AMP.

### L'adenilato ciclasi (AC)

L'adenilato ciclasi è costituita da una molecola di notevoli dimensioni. La sua lunga catena polipeptidica è inserita nella membrana plasmatica con *due subunità* di 6 segmenti idrofobici; questi danno origine ad un *unico dominio catalitico* che pesca nel citosol, dove si estendono anche le due estremità dell'intera molecola.

Il dominio catalitico dell'AC è una struttura anulare allungata, contenente al suo interno il *sito ATPasico*, mentre ai due poli esterni dell'anello si trovano i *siti di legame* per le subunità alfa delle proteine G di controllo.

### Proteine G trimeriche ed attivazione dell'AC

Nello svolgere la sua azione di accoppiamento tra un recettore a 7 segmenti transmembranari e l'adenilato ciclasi, la molecola di una proteina G *trimerica* mantiene un costante rapporto con il foglietto interno della membrana cellulare grazie alla presenza di acidi grassi a lunga catena legati alle subunità alfa e gamma.

La proteina G ha una struttura trimerica, cioè con *3 subunità (alfa, beta, gamma)*, debolmente vincolate allo strato fosfolipidico membranale da un *gruppo prenilico* appartenente alla subunità gamma. 

La subunità alfa dispone di *3 siti di legame*: 

+ uno per il recettore a 7 segmenti transmembranari;
+ uno per il nucleotide guanilico (GTP o GDP);
+ uno per la molecola dell'adenilato ciclasi.

Inoltre ha la facoltà di staccarsi dal complesso beta/gamma e di migrare, nella forma attivata, fino a raggiungere la molecola dell'AC ed agire su di essa.

L'intero processo avviene in forma ciclica:

1. **condizione di riposo:** il ligando non ha ancora raggiunto ed attivato il recettore a 7 domini transmembranari, la subunità alfa è ancora legata al complesso beta/gamma ed è inattivata (si trova nella forma G_alfa-GDP);
2. **innesco dell'attivazione:** il ligando raggiunge il recettore causando la sostituzione GDP -> GTP. Il terzo gruppo fosfato del GTP provoca una variazione conformazionale della subunità alfa che coinvolge due amminoacidi "switch": una glicina e una treonina. Questo causa il distacco della subunità alfa-GTP dal complesso beta/gamma e rende la subunità alfa libera di migrare fino a raggiungere l'AC; questa, attivata, trasforma l'ATP in cAMP;
3. **ritorno alla condizione di riposo:** il legame alfa-GTP con l'AC stimola l'azione GTPasica della subunità alfa, che fa passare alfa-GTP nella forma inattiva alfa-GDP (con liberazione di Pi). A questo punto alfa-GDP si distacca dall'AC, si lega nuovamente al complesso beta/gamma e ripristina la condizione di quiescenza.

**IMMAGINE p147**

Dopo che la subunità alfa ha attivato la proteina bersaglio si auto-disattiva idrolizzando il GTP.
La subunità alfa si dissocia dalla proteina bersaglio e si ricombina col complesso beta-gamma, ricostituendo la proteina G inattiva.

**NOTA BENE**: in questo ciclo non esiste un vero punto di partenza e di arrivo. La molecola segnale è l’innesco ma in realtà, considerando l’organismo intero, ci rendiamo conto che anche la molecola segnale è inserita in un complesso di eventi causa effetto che ritorna sempre al punto di partenza. 

Il recettore attivato viene disattivato tramite:

+ fosforilazione da parte della chinasi del recettore legato a proteina G (GRK);
+ legame di una molecola arrestina;
+ endocitosi del recettore.


Il cAMP ha un'influenza notevole sull'attivazione delle cellule: induce le cellule a fare "cose in più" oltre al metabolismo basale.

La **fosfodiesterasi** è l'enzima capace di degradare il cAMP così che non raggiunga concentrazioni troppo elevate che porterebbero la cellula fuori dall'omeostasi.

Viene detto *"ciclico"* poiché l'unico fosfato presente nel AMP forma un ponte con un idrossile del ribosio formando un anello dovuto al fosfato che ciclizza con l'idrossile. 

La fosfodiesterasi rompe questo anello. Una forma equivalente si trova in presenza di guanina invece che adenina (cGMP).

In una cellula nervosa, in presenza di serotonina (il SN presenta recettori a proteina G per la serotonina) si nota la produzione di cAMP.

### Com'è che il cAMP attiva le cellule?

Il cAMP è in grado di "mettere in moto" il metabolismo cellulare.

Questo perchè il cAMP attiva la **protein chinasi A (PKA)**. La chinasi forma un compleso con un'altra proteina, l'AMP ciclico si attacca a quest'altra proteina staccandosi dalla chinasi che una volta libera può attivarsi.

La PKA può attivare una cascata di fosforilazione.

**Es:** adrenalina. Si attacca al recettore beta-adrenergico che lega una proteina G la quale attiva l'adenilato ciclasi che forma cAMP la quale attiva la fosforilasi chinasi che a sua volta attiva la fosforilasi (passa dalla conformazione b alla a) (?)
Questi processi devono essere veloci.

Una molecola, rispetto ad una cellula, è molto piccola, quindi i recettori che reagiscono con i ligandi sono anch'essi molto piccoli. Ogni cellula possiede molte molecole di un certo recettore localizzate sulla superficie. Questi eventi avvengono tutti sulla superficie. Per far sì che una cellula si metta in movimento occorre influenzare il volume della cellula.

La cascata di fosforilazione può essere interpretato come un'amplificazione del segnale.

Funzioni della PKA: attivazione di fattori di trascrizione.
La PKA attiva anche il CREB (un fattore di trascrizione) che si lega al suo elemento regolatore-dipendente che è un promotore di un gene.

Mediante fosforilazione a cascata si ha una velocizzazione del processo.
Il meccanismo a proteina G si è evoluto sia nell'attivazione che nell'inibizione. Le proteine G non agiscono solo tramite AMP ciclico ma anche tramite altri fattori come GMP ciclico, calcio, ecc...
Ci sono malattie legate a disfunzioni della proteina G, come colera e pertosse. 


### I recettori legati ad attività enzimatica

I recettori legati ad attività enzimatica hanno un aspetto comune composto da 3 porzioni:
+ un'ampia **porzione extracellulare** (lega la molecola segnale);
+ un **dominio transmembrana**;
+ una **porzione intracellulare** con attività tirosin chinasica.

Questi recettori legano fattori di crescita (è un po' diverso il recettore per l'insulina).

I **recettori tirosin chinasici** legano ormoni peptidici idrosolubili. Il ligando stimola l'attività enzimatica del recettore che a sua volta induce una cascata di fosforilazione. Questi recettori sono implicati nella proliferazione e nel differenziamento cellulare, promuovo la sopravvivenza delle cellule.

Dopo aver legato il ligando, il recettore si dimerizza e si fosforilano a vicenda; a questi dimeri si aggregano altre proteine il cui nucleo di partenza è formato dall'insieme di **ras**, **grb2** e **sos** e produce la cascata di fosforilazione. 
Il punto finale della cascata è l'attivazione di geni per un fattore di trascrizione.

### Il metabolismo del cGMP

**cGMP** = guanosin monofosfato ciclico

Questa molecola deriva dal GTP ad opera di due enzimi:

+ **guanilato ciclasi solubile (sGC)**;
+ **guanilato ciclasi di membrana (pGC)**.

Il GTP viene degradato a GMP dalla **fosfodiesterasi** (è una famiglia di enzimi che degradata abbastanza indifferentemente cAMP e cGMP). 
Il cGMP attiva il metabolismo, ne troviamo forme sia di membrana che solubili. Il cGMP agisce da secondo messaggero.

## Via di segnale dipendente da NO/cGMP

Il **GMP ciclico** (Guanosin-monofosfato ciclico o cGMP) è un secondo messaggero generato dalla ciclizzazione di una molecola di *guanosin-trifosfato (GTP)* ad opera due diversi enzimi:

+ il primo è la *guanilato ciclasi di membrana* intrinseca ad un recettore esterno per il peptide natriuretico atriale, che attiva il dominio interno che poi produce GMP ciclico;
+ il secondo è la **guanilato ciclasi citosolica (GC)**. Questa è una proteina formata da 2 subunità e contenente un gruppo eme (con ferro Fe$^2$$^+$) collegato ad un amminoacido istidina della subunità beta e a 4 atomi di azoto. 

Questo enzima agisce dopo l'attivazione da parte di monossido d'azoto (NO) che entra nella cellula per diffusione. 
Il NO può anche essere prodotto dall'enzima **NO sintasi (NOS)**.
Il NO lega un atomo di Fe del gruppo eme inserito tra le subunità alfa e beta.

Lo ione ferroso dell'eme è essenziale per l'attivazione dell'enzima. 

L'ossigeno del NO attira il Fe$^2$$^+$ del gruppo eme carico positivamente apportando una modifica della struttura dell'eme che induce una modifica sulla proteina tramite l'istidina. 

La modifica conformazionale dell'enzima induce attivazione del sito attivo dell'enzima e quindi produzione di cGMP da guanosin trifosfato.

Uno degli effetti di questo meccanismo è la vasodilatazione.
Il NO è infatti il più potente vasodilatatore conosciuto (combatte l'ipertensione arteriosa).

Il meccanismo di vasodilatazione:

+ Il NO viene prodotto da cellule endoteliali in risposta ad acetilcolina, GABA, adrenalina;
I vasi sono formati da cellule endoteliali che li circondano e da fibre muscolari che ne causano la dilatazione e la contrazione;
+ diffonde dalle cellule endoteliali al muscolo liscio;
+ nelle cellule muscolari attiva la guanilato ciclasi;
+ la GC produce cGMP che attiva una pompa SERCA;
+ si abbassa la concentrazione di Ca$^2$$^+$ nella cellula;
+ le fibre del muscolo liscio si rilassano e quindi si ha vasodilatazione.

Tra i farmaci storici utilizzati come vasodilatatori il NO è un componente della *nitroglicerina* che veniva usata contro angina e infarto (la niutroglicerina venendo metabolizzata accentua la produzione di monossido di azoto permettendo un miglioramento della pressione sanguigna coronarica).

L'infarto del miocardio è dovuto a insufficiente dilatazione coronarica.

La nitroglicerana è trinitrossidata.

# Il potenziale di membrana

Negli esseri viventi esistono dei fenomeni elettrici.
L'elettrocardiogramma è una registrazione di un'attività elettrica; rende evidente l'attività elettrica complessiva del cuore che genera un campo elettrico così forte che può essere registrato con degli elettrodi appoggiati sulla superficie del corpo. 
Tutte le cellule presentano attività elettrica. Questa è legata alla sopravvivenza stessa delle cellule. 

Le cellule sono generatori di elettricità.
Il campo elettrico generato da un potenziale elettrico mette in moto tutti i fenomeni elettrici della cellula. 
Il potenziale elettrico si stabilisce a cavallo della membrana cellulare che risulta polarizzata. La cellula presenta un polo negativo ed uno positivo e può indurre correnti elettriche e dunque agire da generatore elettrico. 

Le proprietà elettriche degli esseri viventi sono rese possibili dal fatto che gli esseri viventi vivono in soluzioni acquose. 
Qui sono presenti ioni minerali (e organici, anche se non creano fenomeni elettrici) in concentrazioni tali da generare fenomeni elettrici.
Gli gli ioni sodio, cloro e potassio creano il potenziale elettrico e sono gli elementi basilari dell'attività elettrica delle cellule.
In realtà ci sarebbero anche gli ioni calcio in quanto anch'essi producono fenomeni elettrici ma solo in conseguenza al potenziale elettrico. 

Poiché gli ioni sono carichi elettricamente se un gradiente ionico si stabilisce a cavallo della membrana si può generare un gradiente elettrochimico.

Lo ione potassio è più concentrato all'esterno che all'interno della cellula, così come il sodio. 
Il cloro invece è più concentrato all'interno che all'esterno.

Le membrane cellulari presentano un *potenziale di equilibrio* ed un *potenziale di diffusione*. 

Perchè si formi un **potenziale di equilibrio** devono essere presenti le seguenti condizioni:

+ deve essere presente una membrana che divide i due comparti;
+ nei comparti deve esistere almeno uno ione permeabile alla membrana ed uno impermeabile;
+ i due ioni devono presentare concentrazioni diverse ai due lati della membrana.

Perchè si formi un **potenziale di diffusione** devono essere presenti le seguenti condizioni: 

+ gli ioni devono essere presenti in concentrazioni diverse ai due lati della membrana;
+ la membrana deve presentare una permeabilità diversa al loro passaggio.
 
Il potenziale di equilibrio è statico mentre quello di diffusione è dinamico.

Nel potenziale di equilibrio le correnti elettriche valgono zero. 

Nel potenziale di diffusione sono presenti delle correnti elettriche ma se il potenziale di diffusione è costante significa che le correnti elettriche sono in pareggio tra le correnti in ingresso e quelle in uscita (la somma delle correnti in ingresso è uguale a quella delle correnti in uscita). Per questo nel sistema la corrente è nulla e il potenziale di diffusione è costante.

Il potenziale di equilibrio è invece costante quando ci sono correnti nulle.

Nel caso in cui una membrana sia permeabile a due ioni nello stesso modo, anche a seguito di un momentaneo divario si otterrà una situazione di equilibrio e non si formerà nessun potenziale elettrico.
Se invece la membrana è permeabile ad uno ione e non all'altro, lo ione permeabile si muoverà dal lato in cui è più concentrato a quello in cui è meno concentrato. Lo ione non permeabile invece non potrà diffondere e ogni volta che uno ione diffonderà e attraversà la membrana creerà uno squilibrio di cariche su entrambi i lati della membrana.
Gli ioni positivi, man mano che passano, si trovano a dover affrontare un gradiente elettrico che li respinge dal lato da cui sono venuti. Lo stesso ione è soggetto a due forze contrastanti che andranno ad equivalersi fino a raggiungere uno stato di equilibrio. 
In questo modo si ottiene un potenziale di membrana di equilibrio. 
La membrana è il punto in cui il potenziale si viene a creare. 

Un potenziale elettrico è una situazione che genera un campo elettrico.

I fenomeni fisici sono modellizzati tramite la matematica.

La cosa che caratterizza il potenziale di equilibrio è la concentrazione dello ione permeabile allo stato di equilibrio. 
All'equilibrio tutti gli ioni permeabili hanno un potenziale di equilibrio uguale al potenziale di membrana. 

E$_i$ = V$_m$

Dove E$_i$ indica il potenziale di equilibrio dello ione permeabile e V$_m$ il potenziale di membrana.

## L'equazione di Nerst

**V = (RT/z$_i$F) ln [C$_i$]$_1$/[C$_i$]$_2$**

Dove:

+ *z$_i$* è la carica dello ione presa con il suo segno;
+ *F* è la costante di Faraday;
+ C$_i$ è la concentrazione dalle 2 parti della membrana degli ioni permeabili.

**E$_i$ = V$_m$ = V = (RT/z$_i$F) ln [C$_i$]$_1$/[C$_i$]$_2$**

Ad una temperatura di 18-20°C:

E$_i$ = V$_m$ = V = (0,058/z$_i$) ln [C$_i$]$_1$/[C$_i$]$_2$

Per uno ione monovalente con carica 1, il potenziale varia di 0.0085 volt tutte le volte che il rapporto tra le concentrazioni varia di un fattore 10.

Nella creazione del potenziale di equilibrio gli ioni permeabili sono soggetti alla forza generata dal gradiente chimico e a quella generata dal gradiente elettrico. 

Ci saranno dunque due flussi diversi dovuti alle due forze.
Il contributo al flusso ionico del campo elettrico è dato dalla *equazione di Planck*, mentre il contributo al flusso ionico del gradiente di concentrazione è dato dalla *legge di Fick*.

(J$_i$)$_d$ = - D$\alpha$[C$_i$]

Il segno meno è una convenzione.

Dove D è il coefficiente di diffusione.

(J$_i$)$_e$ = -$\mu$$_i$ z$_i$ C$\Delta$V

Dove:

+ $\mu$$_i$ è la motilità ionica;
+ $\Delta$ è la forza che li fa spostare.

J$_i$ = -D$_i$(A[C$_i$]+ z$_i$[C$_i]F/RT $\Delta$V)

Dove:
+ J$_i$ è il flusso totale dovuto al gradiente elettrochimico e chimico dello ione.
All'equilibrio le correnti elettriche valgono 0 per uno ione;
+ D$_i$ è la costante di diffusione, sempre diversa da 0.

J$_i$ diventa 0 quando C$_i$ diventa 0. Questo succede quando C$_i$ è uguale all'opposto del secondo C$_i$.

Quindi:

$\delta$[C$_i$] / $\delta$x = z$_i$[C$_i$]F / RT $\delta$ [V] / $\delta$x

Si ha un'equazione differenziale risolvibile per concentrazione o potenziale.

Se la risolvo per potenziale avrò:

E$_i$ = V$_i$$_n$ - V$_o$$_u$$_t$ = RT/ z$_i$F ln [C$_i$]$_o$$_u$$_t$ / [C$_i$]$_i$$_n$

E$_i$ è il potenziale di Nerst.

L'equazione di Nerst è applicabile alla cellula perchè sono stati calcolati i potenziali ionici interni ed esterni.

Inserendo i valori nella formula si trovano i potenziali di equilibrio del potassio [-87,9 mV] e del sodio [54,8 mV].

Il flusso dipendente da gradiente elettrochimico è la somma di flusso imposto dal gradiente elettrico e di quello imposto dal gradiente chimico.

Nel potenziale di diffusione si ha una situazione simile a quella precedente ma questa volta si ha che gli ioni permeano ma con permeabilità diverse. 
Si crea un divario elettrico tra i due lati perché da un lato ci sarà un eccesso di cariche positive e dall'altro di negative. Qui si capisce la natura fisica del potenziale con accumulo di cariche ai due lati della membrana. C’è un affollamento eccessivo di cariche positive su di un lato e di cariche negative sull'altro. Ciò crea il potenziale elettrico. 

Il potenzile è di membrana ma siccome tende a decadere grazie alla diffusione si dice che è un *potenziale di diffusione*. C'è un momento di potenziale di membrana che però poi andrà a scemare.














































