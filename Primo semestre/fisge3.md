# La via del calcio

Il Ca di cui parleremo è la presenza dello ione all'interno delle cellule. 

Come tutti gli ioni che troviamo negli esseri viventi ce n'è una quota dentro le cellule e una fuori. Noi ci occuperemo soprattutto del calcio intracellulare. 
Il calcio intracellulare partecipa alle trasduzioni del segnale. Siamo sempre nell'ambito della comunicazione cellulare. 

Nella cellula sono stato descritti molti sistemi capaci di trasportare lo ione da una parte all'altra, chiamati *sistemi di mobilizzazione attiva o passiva dello ione calcio*.

Il Ca è presente nella cellula sia come ione libero che come ione legato ad altre molecole, soprattutto proteine (legano preferenzialmente ioni bivalenti).
Anche gli ioni monovalenti possono legarsi alle proteine ma lo fanno con una minore affinità. Poi c'è una sistuaizone particolare che è quella dei pori ionici.

In parte il Ca$^2$$^+$ è uno ione libero nel citosol e in parte è presente negli organelli cellulari (libero o legato a proteine).

La quantità di Ca$^2$$^+$ presente come ione libero è molto piccola, ma in realtà nella cellula non è che ci sia poco calcio (questo è quasi tutto legato a proteine o sequestrato negli organuli, e anche qui è prevalentemente legato a proteine). 

La concentrazione del calcio citosolico si dice che è intorno a 100 nM ma può essere anche più bassa (è una concentraizone molto bassa = 10$^-$$^7$ M), mentre nel mezzo extracellulare lo ione calcio ha una concentrazione di qualche mM (intorno a 10$^-$$^3$ M).

la membrana cellulare divide dunque due soluzioni in cui il calcio ha concentrazioni diverse: all'esterno circa da 2 a 5 10$^-$$^3$ M mentre nel citosol è attorno a 10$^-$$^7$ M.

La quantità di calcio per volume all'intenro della cellula è quasi uguale a quella all'esterno, ma è legato a proteine.

Il calcio può presentare degli aumenti transitori, di durata variabile (da qualche mSec ad alcuni minuti) dove la concetrazione può salire per poi ridiscendere.
Concentraizoni molto elevate (oltre 1000 nM) diventano tossiche per la cellula fino a mandare la cellula in apoptosi o addiritura in necrosi.

Dentro la cellula il calcio è mantenuto a livelli molto bassi in soluzione perchè ci sono dei sistemi tampone, detti *buffer del calcio*, e perchè questo è quasi tutto legato a proteine.

Il calcio conservato negli organuli ha indotto i fisiologi a parlare di *riserva intracellulare di calcio* (o store, cioè magazzini del calcio) anche perchè il Ca$^2$$^+$ può essere rilasicato da queste riserve.

Le riserve che mobilizzano più facilemtne il calcio sono rapppresentate dal reticolo endoplasmatico (si possono individuare 3 tipologie morfologiche di RE = liscio, ruvido e membrana nucleare).

In questi organuli la concentrazione del Ca$^2$$^+$ è intorno al microM.

Nel RE ci sono varie proteine che legano il Ca$^2$$^+$ e che dunque favoriscono l'accumulo dello stesso. Proteine di questo tipo sono presenti anche nel citosol.

Lo ione calcio presenta un forte gradiente (uno dei più forti che si conoscono negli esseri viventi, ma non il più forte).
La membrana cellulare è pochissimo permeabile al Ca$^2$$^+$ e il potenziale di equilibrio del calcio è molto lontano da quello di membrana. 
C'è un forte gradiente elettrochimico che spinge lo ione ad entrare nella cellula, ma non può farlo perchè la membrana è impermeabile. Occasionalmente, tuttavia, la membrana cellulare può diventare temporaneamente permeabile al calcio grazie all'apertura dei *canali del calcio*.
A questo punto abbiamo degli afflussi di Ca$^2$$^+$ dall'esterno all'interno della cellula, con aumento della concentrazione interna dello ione.

Quando si attiva una corrente del sodio o del potassio superiore a quello basale si ha un flusso e un deflusso di ioni. Queste correnti però non sono tali da modificare le concentrazioni intra- ed extracellulari delgi ioni perchè ne movimentano troppi pochi. 

Nel caso del calcio le concentrazioni però sono molto più basse e qundi è sufficiente un ingresso dello ione dovuto all'apertura dei canali per provocare una modficazione della concentrazione citosolica dello ione (cosa che non accade per Na$^+$, K$^+$ e Cl$^-$).
Questi aumenti sono transitori. 

Fenomeni di questo genere sono stati chiamati *"segnali del calcio"*.

Il *potenziale di equilibiro del Ca$^2$$^+$* è di **130 mV**.

Lo stesso fenomeno può verificarsi anche dagli organuli al citosol. 
Sugli organuli ci sono dei canali che possono aprirsi originando un deflusso degli ioni dagli stessi al citosol.

I canali del calcio sono *canali ionici*: sono proteine di membrana che presentano un poro attaverso il quale può essere condotto uno ione attraverso la membrana. 
Lo ione passa sempre *o dall'esterno al citosol o dalle riserve intracellulari al citosol*. Non è mai stato osservato un trasporto nel senso opposto.

Nella plasmamembrana esistono diversi tipi di canali del calcio che sono alla base della sensibilità, del movimento, ecc.

Questi canali possono rispondere ad una variazione di voltaggio, oppure essere regolati da recettori (cioè rispondono ad un ligando, i più tipici sono glutammato, serotonina e acetilcolina, sono tutti neurotrasmettitori).

Questi canali li troviamo nel tessuto muscolare e nel tessuto nervoso (ma non solo).

I **canali del calcio voltaggio-dipendenti** generalmente non operano isolatamente, ma lavorano in sinergia con altri tipi di canali ionici.
I canali voltaggio-dipendenti del calcio sono attivato dalla depolarizzazione, per cui la corrente I$_C$$_a$, evocata da uno stimolo depolarizzante, assume facilmente carattere autorigenerativo ed è in grado di generare potenziali d'azione.

Oltre che nella genesi dle potenziale d'azione, i canali voltaggio-dipendenti del calcio svolgono un ruolo cruciale nel regolare l'ingresso nel citosol, attraverso la membrana plasmatica, dello ione Ca$^2$$^+$, un fattore attivo in molti processi essenziali nelle funzioni delle cellule (es. promotore del rilascio del neurotrasmettitore alle giunzioni sinaptiche, attivatore dell'apparato contrattile nelle fibre muscolari, ecc).

Misure elettrofisiologiche delle correnti di calcio in cellule native hanno rivelato l'esistenza di due gruppi di canali del calcio voltaggio-dipendenti, sulla base della voltaggio-dipendenza della loro attivazione:

+ i **canali del calcio a bassa soglia** (*Low Voltage Activated, LVA*) si attivano in risposta a modeste depolarizzazioni della membrana plasmatica e mostrano una inattivazione voltaggio-dipendente e rapida;
+ i **canali del calcio ad alta soglia** (*High Voltage Activated, HVA*) richiedono depolarizzazioni più ampie per aprirsi e si attivano molto più lentamente.

I canli voltaggio-dipendenti hanno un funzionamento descritto da 3 stati: chiuso, aperto e inattivo.
I canali del calcio si aprono per depolarizzazione della membrana, ciò significa che se la membrana è al suo potenziale di riposo il canale è chiuso, mentre se la cellula si depolarizza il canale si apre.

Una **depolarizzazione**, in biologia, è la *diminuzione del valore assoluto del potenziale di membrana di una cellula*. Così, quando il potenziale di membrana di una cellula si avvicina allo zero, si ha una depolarizzazione. 

Il canale può presentarsi anche in *forma inattiva* e in questo caso non reagisce alla depolarizzazione (dunque rimane sempre chiuso).

La proteina costitutiva dei canali voltaggio-dipendenti del calcio, detta subunità $/alpha$$_1$ è attraversata assialmente dal "poro" che viene percorso dagli ioni Ca$^2$$^+$ che vi fluiscono quando il canale si trova nello stato aperto.
La subunità $/alpha$$_1$ è solitamente associata a 4 subunità accessorie di minor dimensione ($/alpha$$_2$, $/beta$ e $/delta$).
La presenza in alcune delle loro anse citosoliche di siti fosforilabili fa pensare che esse possano svolgere una funzione regolatrice delle caratteristiche funzionali della subunità $/alpha$$_1$ cui sono associate. 

I vari tipi di canali del calcio sono accomunati da una sensibilità più o meno spiccata ai cationi bi- e tri- valenti Cd$^2$$^+$, Ni$^2$$^+$, Co$^2$$^+$ e la La$^3$$^+$, che esercitano un'azione bloccante.

Tra i **canali attivati da ligandi** troviamo il *recettore del glutammato*, l'*N-metil-D-aspartato* (detto anche **NMDA**), che ha azione diretta sul recettore causando l'apertura del poro, mentre il manganese stimola il canale. 

Il *glutammato* è un neurotrasmettitore delle cellule nervose.

Nelle sinapsi, quando arriva uno stimolo, si ha l'apertura di più canali del calcio nella cellula presinaptica. Uno degli effetti del segnale del calcio è l'esocitosi, che permette il rilascio delle vescicole che contengono il neurotrasmettitore (nella cellula presinaptica sono canali voltaggio-dipedenti).
Ponendo che le vescicole contengano glutammato, questo invade la camera sinaptica legandosi ai recettori sull'altra cellula.

Altri tipi di canali che reagisocno a vari stimoli sono i **TRP (Transient Receptor Potential)**. 
Questi canali costituiscono un'ampia superfamiglia di canali versatili che sono espressi praticamente in tutti i tipi cellulari nei vertebrati e negli invertebrati.
Questi canali sono cruciali nell'innesco di meccanismi che permettono l'ingresso di Ca$^2$$^+$, Mg$^2$$^+$ e tracce di altri ioni metallici in risposta a stimoli intra- ed extracellulari in un ampio spettro di processi fisiologici.

Questi sono canali generalmente *non selettivi*.

I canali TRP sono proteine di membrana intrinseche con sei domini transmembranari e una regione che ne costituisce il poro, permeabile ai cationi.

Uno dei più studiati è il gruppo dei **vanilloidi (TRPV)** perchè coinvolti, ad esempio, nella sensibilità olfattiva e termica (anche le risposte al peperoncino o al mentolo).

## Il rilascio intracellulare del Ca$^2$$^+$

Esistono diversi meccanismi tramite cui le riserve interne di calcio possono essere liberate.

I **canali IP$_3$R dipendenti** (recettori dell'*inositolo trifosfato*, IP3) sono enormi proteine presenti sul reticolo endoplasmatico formate da *4 subunità* (ognuna da 313 kDa) con un grosso *dominio citosolico* e un più piccolo *dominio intrareticolo*. 
Le 4 subunità formano una struttura circolare con un poro centrale.

La transizione del canale dalla conformazione chiusa a quella aperta viene stimolata dall'inositolo trifosfato (innesco) e dal calcio.
L'IP3 è un polialcol (i polialcoli sono molecole simili agli zuccheri ma presentanti tutte funzioni alcoliche, mentre gli zuccheri hanno una funzione aldeidica e le altre sono funzioni alcoliche).

L'IP3 ha *3 funzioni alcoliche esterificate a 3 gruppi fosfato*.

In particolare la molecola che ci interessa è l'*1,4,5 trifosfato*.

Questa molecola deriva da un *fosfolipide di membrana*, il **fosfatidilinositolo**, che può essere fosforilato diventando **fosfatidilinositolo** 4,5-bisfosfato. 
Successivamente si forma l'**inositolo 1,4,5-trifosfato**; il terzo gruppo fosfato deriva dal fostato che teneva la molecola attaccata al fosfolipide, lasciando così una moleocla di *diacilglierolo* nella membrana. 
L'inositolo si stacca dalla membrana per mezzo dell'enzima **fosfolipasi C**, diffonde nel citosol e si lega al canale.

Il recettore è formato da 4 subunità e può legare fino a 4 molecole di IP3.
Maggiore è la quantità di IP3 rilasciato, maggiore è la quantità di calcio rilasciato.
Tutto questo è messo in moto da una fosfolipasi che viene attivata da una proteina G, la quale a sua volta viene attivata da un ormone.

Un altro tipo di recettore è l'**RYR**. Questo è un complesso proteico transmembrana del reticolo sarco/endoplasmatico formato da 4 subunità.
Questo canale non ha un agonista fisiologico preciso: il principale è il Ca, quando la sua concentrazione citosolica aumenta il canale si apre. 

Questo tipo di canale risponde ad un moderato aumento del calcio citosolico (tra 0,1 e 1 $/mu$M). Nel muscolo striato tuttavia, le concentrazioni che lo attivano vanno anche oltre il $/mu$M, ma passato questo valore il Ca diventa inattivante.
Per questo si pensa che siano presenti due siti nel canale: uno a bassa affinità e uno ad alta affinità che inibiscono o stimolano il canale.

Per i canali RYR sono stati scoperti vari agonisti farmacologici quali eparina, caffeina e rianodina (quest'ultima è la molecola agonista più nota). La rianodina a concentrazioni basse stimola l'apertura del canale mentre a concentrazioni alte ne stimola la chiusura (sempre rispetto alla concentrazione basale).

**Lessico:**

+ si dice *"ingresso"* quando uno ione entra nella cellula dall'esterno;
+ si dice *"rilascio"* quando uno ione arriva da una riserva intracellulare;
+ si dice *"espulsione"* o *"estrusione"* quando il calcio viene trasferito dal citosol all'esterno;
+ si dice *"sequestro"* quando lo ione viene trasferito dal citosol agli organuli.

Con questi due recettori abbiamo appena visto fenomeni di rilascio del calcio.
Anche questi generano segnali del calcio.

Sono state anche descritte anche mobilitazioni dello ione che *non* generano segnali del calcio; queste sono dovute a correnti di trasporto passivo o facilitato. Questo fenomeno viene definito come *"ingresso capacitativo del Ca$^2$$^+$.

Le attività di sequestro del calcio portano lo ione dentro le riserve mentre le attività di rilascio lo portano al di fuori di esse.

Se in una cellula prevalgono le attività di rilascio gli "store" intracellulari tendono a scaricarsi e siccome il calcio citosolico poi viene anche espulso, tutta la cellula si scarica.

Quanto più intenso è il segnale del calcio proveniente dalle riserve, tanto più la cellula si impoverisce.
L'ingresso capacitativo del Ca$^2$$^+$ si oppone a questo fenomeno ricaricando gli store senza tuttavia indurre un segnale del calcio.
Sono stati identificati diversi meccanismi detti **SOC** (*Store-Operated Channels*, è un canale), **CRAC** (Calcium Release Activated Channels, fenomeno) e SOCE. **CONTROLLARE**

È stato poi individuato un fenomeno secondo il quale nel RE sono presenti delle proteine chiamate STIM che avvertono la diminuzione delle riserve del calcio all'interno del reticolo. 
Si è postulato che il processo di  **CCE** (*Capacitative Calcium Entry*) necessiti dell'interazione di due proteine, **Orai** e **STIM** (*Stromal Interaction Molecule*); la prima è il canale vero e proprio localizzato nella membrana plasmatica, l'altra il modulatore di Orai localizzato nella membrana del RE. 

Le proteine STIM si aggregano e si legano a canali ORAI attivandoli. A questo punto il Ca$^2$$^+$ entra nella cellula e viene sequestrato nel reticolo ricaricandolo, passando probabilmente dal citosol.















