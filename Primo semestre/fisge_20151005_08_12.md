# Fisiologia generale

Che cos'è la fisiologia?
È una disciplina che studia il funzionamento degli esseri viventi e consiste nella definizione meccanicistica di ciò che accade nell'organismo di ogni persona.
Questa disciplina ti fa capire che non sei quel che pensi di essere.

La materia vivente è principalmente composta di: H, O, C, N. La composizione chimica della materia vivente è molto piu' simile a quella dell'universo e delle stelle, piuttosto che a quella della terra e della crosta terrestre.

Tra la fine del '700 e l'inizio del '800, dopo la diffusione del microscopio, ci si rese conto che gli esseri viventi sono organizzati in cellule.
La materia vivente ha una sua unitarietà molto solida, ovvero tutte le cellule contengono all'incirca gli stessi organelli e nelle stesse quantità.
L'acqua è sempre la sostanza più abbondante all'interno della cellula e le proteine sono la classe di composti maggiormente diversificata nell'organismo.

## L'importanza dell'acqua

L'acqua non è un inerte riempitivo delle strutture organiche, ma le sue molecole sono molto reattive.
Le fondamentali caratteristiche dell'acqua sono:

+ possiede una capacità solvente* molto elevata;
+ ha un'elevata *capacità termica* ed un *elevato calore latente di evaporazione*;
+ presenta un'*elevata tensione superficiale* che facilita i fenomeni di capillarità;
+ promuove la formaizone di *legami idrofobici* tra le molecole non idrosolubili che vi si trovano immerse.

Tutte queste proprietà sono presenti quando l'acqua, alla pressione atmosferica, si trova allo stato liquido.

Nell'H$_2$O, un atomo di O e due atomi di H sono legati da legami covalenti polari, ovvero: la densità della carica elettrica nell'intorno dei tre nuclei atomici non è uniforme poichè l'atomo di O contiene un numero maggiore di protoni di quello dei due H, per cui esso attrae gli elettroni di legame più fortemente. Questo fa sì che la molecola di H$_2$O, sebbene sia neutra, presenti una distribuzione asimmetrica delle cariche comportandosi come un *dipolo* che tende ad orientarsi quando si trova in un campo elettrico.

Questa proprietà conferisce all'acqua la capacità di funzionare da *solvente* soprattutto per quei composti che nell'acqua si dissociano in ioni (*elettroliti*).

Cosa succede quando poniamo un elettrolita in acqua?
Quando un sale come NaCl viene posto in acqua, i dipoli idrici subiscono una forte attrazione elettrostatica da parte degli ioni si positivi che negativi e vengono spinti a penetrare nella struttura cristallina del sale; essi si disporranno attorno a ciascuno ione in modo da formare un involucro detto **alone di solvatazione**, in cui i dipoli sono orientati con polarità opposta a della quello ione.

L'acqua è un ottimo solvengte non solo per gli elettroliti, ma anche per un'ampia gamma di sostanze organiche *polari*. Queste molecole sono solubili in acqua e perciò dette **idrofiliche**.

L'acqua è invece un pessimo solvente per quei composti organici (es. oli) le cui molecole sono *non polari* e che perciò non attraggono in alcun modo i dipoli idrici. Queste molecole sono insolubili in acqua e perciò dette **idrofobiche**.

È poi possibile trovare composti organici le cui molecole possiedono, disposti in regioni diverse, sia gruppi chimici dissociabili o polari che gruppi apolari. Questi gruppi vengono detti **anfipatici**.
Un esempio di composto anfipatico sono i *saponi*: se posti in acqua costituiscono delle particelle submicroscopiche sferiche dette *micelle*. Nelle micelle le molecole anfipatiche sono disposte ordinatamente in modo radiale con le code idrofobiche dirette verso il centro della micelle e le teste idrofiliche verso l'esterno. 
Un conmportamento analogo a quello dei saponi è presentato dai fosfolipidi.

## L'omeostasi 
Cosa significa omeostasi? Significa *tendenza a mantenere costante il sistema*.
L'omeostasi è un insieme di processi che mantengono costanti le condizioni corporee (es: costanza nella composizione chimica del plasma), ed è garantita da meccanismi autoregolatori. Queste condizioni devono mantenersi anche al variare delle condizioni esterne.

Si def9inisce *omeostato* un insieme di strutture che permettono di far sì che il comportamento di un sistema segua un andamento prestabilito, determinato dalla grandezza del segnale applicato al suo ingresso. 
I sistemi di controllo possono essere di due tipi:

1. ad *anello aperto*;
2. ad *anello chiuso* o a *retroazione*.

Il **controllo ad anello aperto (feedforward)** è più semplice, perchè la grandezza del sognale in ingresso è indipendente da quella in uscita. Per applicare questo tipo di controllo occorre avere una buona conoscenza della dinamica del sistema da controllare: quanto più è esatta la rappresentazione interna del sistema, tanto più questo tipo di controllo sarà affidabile.
Il segnale in ingresso non entra direttamente nel sistema da controllare ma nel sistema di controllo e solo successivamente nel sistema da controllare.

(immagine p14A)

Il **controllo ad anello chiuso**, invece, funziona diversamente: immaginiamo che un generico segnale, agendo sull'ingresso **(I)** di un sistema, causi un effetto alla sua uscita **(O)**. Il **feedback** consiste nel "trasferimento all'indietro" (su I) di un segnale di retroazione **(Sr)** ricavato da O, in modo che esso agisca sulla causa stessa che lo produce.

(immagine p14B)

A seconda che l'anello di retroazione sia "invertente" o "non invertente" il segnale in uscita, esistono due tipi di retroazione:

1. *negative feedback* quando Sr ha un segno opposto a quello di O;
2. *positive feedback*, quando Sr ed O hanno lo stesso segno.

Il **feedback positivo** è un meccanismo che in natura si presenta solo in particolari occasioni poichè è *destabilizzante* (allontana qualunque sistema da un regime stazionario).

Nel **feedback negativo** o **controreazione** invece, possiamo immaginare che il segnale in uscita dal sistema (O) rappresenti il parametro che deve essere stabilizzato, e che un fattore perturbatore (I) tenda ad innalzarlo dal suo valore normale. Aumenterà conseguentemente il segnale di retroazione negativa il quale, opponendosi ad I, tenderà a riportare O al suo valore normale. 
In questo modo il sistema tende a *mantenere stabile* la sua uscita.

Da un punto di vista grafico, supponendo che ci siano due fattori che agiscono a vicenda con un *feedback negativo* dove al crescere di un fattore l'altro diminuisce, un fattore agirà come **y=sen(t)** e l'altro **x=cos(t)**, dove *t* è il tempo. Se posti in grafico questi valori oscillano in maniera sfalsata.
Se con gli stessi fattori costruisco una funzione **y=f(x)** otterrò un cerchio che ci indica che, postandoci nel tempo, vengono ripercorsi gli stessi punti. La distanza di questa funzione dall'origine degli assi è sempre 1.

### Il principio fisiologico fondamentale
Cos'è un **agente biologico funzionale**? Un qualsiasi *agente biologico ereditario* capace di operare una *trasformazione fisica* (es. enzima).
Per ogni agente biologico funzionale esiste almeno un a.b.f. che lo controlla a monte ed esiste almeno un agente biologico funzionale che viene controllato da questo a valle.
Il numero degli agenti biologici funzionali presenti in una cellula è finito. Questo significa che per ogni a.b.f esiste almeno un loop dove l'ultimo a.b.f. sarà in grado di agire sul primo a.b.f andando a chiudere il ciclo.

L'importanza dell'omeostasi, ovvero la capacità degli esseri viventi di mantenere costanti i parametri del loro ambiente corporeo, non deve far pensare che l'ampio spettro delle funzioni vitali non sia in grado di subire delle piccole variazioni: l'omeostasi varia dunque sul lungo termine (bisogna tenere conto anche dell'invecchiamento dell'organismo).
Gli organismi viventi si modificano in funzione delle informazioni che ricevono dall'ambiente in cui vivono e queste modificazioni possono persistere nel tempo. 
Questa proprietà prende il nome di *plasticità* e consiste nella capacità di **adattamento** degli organismi: l'organismo può variare il proprio stato funzionale passando da un iniziale stato di omeostasi ad un nuovo punto di equilibrio. 
Un esempio è la preparazione atletica: l'organismo che viene sottoposto ad esercizio fisico subisce uno stress e reagisce allo stress con un rinforzo che può progredire mediante adattamento progressivo. Durante il processo di adattamento avvengono fisicamente delle trasformazioni nell'organismo che rappresentano il raggiungimento progressivo di nuovi punti di omeostasi.

Lo schema degli agenti biologici funzionali è dunque plastico: non perde mai le proprie caratteristiche di base, ma può essere modulato in risposta a sollecitazioni. Questi cicli possono avere dei punti di rottura, se eccessivamente sollecitati, che possono essere più o meno mortali.


## La membrana cellulare
Nella materia vivente ci sono due ambienti chimici completamenti diversi e agli antipodi:

+ l'ambiente **idrofilo**, la sostanza fondamentale è l'acqua e contiene composti idrosolubili;
+ l'ambiente **idrofobo** o *lipofilo*, la sostanza fondamentale è costituita da lipidi o grassi.

Nell'organismo esistono sostanze tensioattive che formano le membrane cellulari. 
A questo gruppo appartengono i **fosfolipidi**: molecole che presentano due catene di *acidi grassi* (coda idrofoba) esterificate su una molecola di *glicerolo* al quale è ulteriormente esterificato un *gruppo fosfato* (testa idrofila).

Come si dispongono i fosfolipidi in acqua? 
Normalmente se poniamo dei lipidi in soluzione acquosa questi formano delle micelle. 
I fosfolipidi fanno al stessa cosa, ma possono anche organizzarsi in un *doppio strato* che risulta stabile in acqua andando a formare una struttura chiamata *membrana*. Queste membrane presentano due porzioni idrofile esterne (una a contatto con il citosol e l'altra a contatto con l'ambiene acquoso esterno alla cellula) e una porzione lipofila interna.
Le membrane fosfolipidiche tenderanno a chiudersi andando a formare delle vescicole poiché altrimenti, se le membrane fossero piatte come dei fogli, la porzione interna dei bordi rimarrebbe a contatto con l'ambiente acquoso circostante.

Le membrane cellulari formano dunque un piccolo ambiente lipidico all'interno del quale troviamo anche altre molecole: una delle più importanti è il *colesterolo*, un composto steroideo fortemente apolare. 
A cosa serve la presenza del colesterolo? Per mantenere fluida la membrana.

Cos'è che permette ad un composto grasso d'essere liquido o solido? La presenza di legami doppi (grassi insaturi, liquidi) o singoli (grassi saturi, solidi).
Il doppio legame introduce un angolo di piegatura nella catena idrocarburica diverso dagli altri facendo sì che l'attrazione dovuta alle forze di Van der Waals tra le molecole sia ridotta rispetto alla forza presente tra molecole lineari (solo legami singoli).
Una forte attrazione data dalle forze di VdW, dovuta alla prevalenze di legami singoli, darà origine a sostanze solide (come il burro).

Il colesterolo, un grasso saturo, è necessario per regolare la fluidità della membrana. 
Se la T è intorno ai 37° il colesterolo impedisce la mobilità dei fosfolipidi, diminuendo la fluidità della membrana.
A T più basse invece, il colesterolo impedisce l'impaccamento dei fosfolipidi che diminuirebbe eccessivamente la fluidità della membrana.

I fosfolipidi sono mobili nella membrana, possono ruotare lungo i loro assi e possono scorrere lateralmente.

Per provare la fluidità delle membrane venne fatto un esperimento: vennero fatte fondere cellule umane e cellule di topo. Dopo la fusione vennero marcate e si vide che si erano distribuite lungo tutta la nuova membrana cellulare, ovvero le membrane non erano rimaste separate ma si erano fuse e dunque i materiali delle due membrane si erano distribuiti lungo tutta la nuova membrana dimostrando la loro fluidità.

Nelle membrane cellulari possiamo trovare anche gli **sfingolipidi**.
I fosfolipidi sono i più abbondanti, ma non sono gli unici. I primi contengono glicerolo, mentre gli sfingolipidi contengono un *amminoalcol* (sfingosina con testa polare e coda apolare) al posto del glicerolo e un acido grasso collegato con la parte amminica.
A volte alla sfingolisina può essere lengato un ulteriore gruppo -R; se non è presente si parla di *ceramide*.

Gli sfingolipidi sono maggiormente presenti in determinate zone della membrana dette zattere lipidiche (zone più spesse perché le catene degli sfingolipidi sono un po' più lunghe di quelle dei fosfolipidi) e contengono proteine che non sono presenti nelle altre zone.

La membrana esterna forma una barriera tra l'ambiente intra- ed extra- cellulare.
Le membrane permettono il trasporto selettivo di nutrienti, prodotti di rifiuto e metaboliti tra i vari compartimenti cellulari.
Le membrane servono a formare vescicole per catturare e secernere macromolecole e altre particelle.

Nelle membrane sono presenti molte proteine che possono essere:

+ proteine integrali di membrana, se sono incorporate nella membrana mediante domini idrofobici;
+ proteine di superficie, se sono associate o agganciate alla membrana ma non hanno parti idrofobiche immerse nello strato fosfolipidico.

Le proteine di membrana possono svolgere diversi ruoli:

+ possono avere un ruolo strutturale (citoscheletrico);
+ possono servire per attaccare la cellula ad un substrato (strutture di adesione cellulare);
+ possono far attaccare le cellule l'una all'altra;
+ possono essere dei trasportatori (trasporto di membrana);
+ possono essere dei recettori (capaci di legare molecole segnale che inducono processi interni alla cellula)...

Le proteine di membrana, se la attraversano, possiedono una parte extracellulare che molto spesso porta legate delle molecole zuccherine lineari o ramificate, ed in questo caso sono dette *proteine glicosilate*. Questo fa si che la superficie cellulare sia ricoperta di zuccheri, molecole molto idrofiliche che rendono lo strato acquoso subito presente esternamente alla cellula molto denso formando una struttura chiamata **glicocalice**. 
Il glicocalice si oppone ulteriormente ad un contatto troppo diretto della cellula con il mondo esterno svolgendo dunque una funzione protettiva, e rappresenta inoltre un fattore di riconoscimento per le cellule.

# Diffusione e osmosi 
Una parte della fisiologia si occupa di capire se attraverso le membrane biologiche possono passare delle sostanze e, se passano, come passano.
Se non passasse nulla e la cellula fosse uno spazio totalmente isolato dal resto dell'universo, dovrebbe usare il materiale che contiene all'interno per compiere i processi che la tengono in vita e riciclare tutti gli scarti dei suoi processi per ricreare i cicli.
Le cellule nella realtà scambiano continuamente diversi tipi di molecole con l'esterno.
Ma la cellula è anche separata dall'esterno, e questo ci permette di capire che le membrane possono essere penetrate e oltrepassate da diversi tipi molecolari.

La fisiologia applica a questi fenomeni le leggi della fisica.

Alcuni di questi fenomeni avvengono spontaneamente, senza l'intervento del metabolismo, e sono i fenomeni di diffusione e osmosi. 
I doppi strati lipidici (bilayer) sono impermeabili a molte molecole e ioni essenziali.
Poiché la membrana cellulare ha una natura lipidica tutte le molecole apolari possono attraversarla tramite diffusione semplice, mentre le sostanze polari e gli ioni non riescono a oltrepassarla. 

Sostanze inorganiche apolari di enorme importanza per la cellula e capaci di attraversare la membrana sono invece i gas atmosferici (O2 e N2).

Cos'è la diffusione?
La materia, così come la si conosce è costituita da cellule che hanno un loro dinamismo (non sono statiche). 
Tanto più le cose sono dinamiche tanto più emergono fenomeni come quelli di diffusione: le molecole più mobili sono i gas, poi vi sono i liquidi ed infine i solidi. 

Questro dinamismo fa sì che nelle sostanze in cui le molecole hanno la possibilità di muoversi si crei il fenomeno della *diffusione*: se in una certa regione c'è abbondanza di una certa sostanza o gas, questa tenderà a spostarsi diffondendo.
Quando c'è una diffusione non omogenea si parla di *gradiente*.

Se le molecole non sono distribuite uniformemente sui due lati di una membrana le loro diverse concentrazioni formano un gradiente, ovvero una forma di energia potenziale.
L'energia libera della soluzione viene definita con: $\Delta$G= RT ln[S]

Dove:

+ R è la costante dei gas;
+ T è la temperatura in Kelvin;
+ S è la concentrazione ed è espressa in moli.

L'energia del gradiente, invece, viene definita con: 

$\Delta$G = energia esterna – energia interna

ovvero

$\Delta$G= RT ln[S]o – RT ln[S]i = RT ln[S]o/RT ln[S]i

Questa viene detta legge di Van't Hoff.

In una soluzione acquosa si possono avere 3 modalità di flusso che si differenziano per la natura della driving force che determina il moto:

+ flusso di massa in cui la driving force è generata da una differenza di pressione idraulica;
+ la **diffusione**, generata da una differenza di concentrazione delle particelle;
+ la migrazione in campo elettrico di particelle elettricamente cariche (ioni), in cui la driving force è generata da una differenza di potenziale elettrico.

La *diffusione* si verifica quando tra due regioni di una soluzione esiste una differenza di concentraizone; si ha allora un flusso particellare dalla regione a concentrazione magiore verso quelle a concentrazione minore, finchè le particelle non sono distribuite in modo omogeneo in tutto lo spazio disponibile.

La membrana cellulare permette alla cellula di avere una concentrazione di una molecola X al suo interno, diversa dalla concentrazione della stessa molecole X all'esterno della cellula. La presenza di due soluzioni omogenee, ma con una diversa concentrazione di soluti, dalle due parti della membrana crea un potenziale che premerà sulla membrana stessa.

La cellula crea queste situazioni proprio per il fatto che esiste una membrana che isola l’esterno dall’interno. All’interno e all’esterno della membrana si possono avere concentrazioni diverse di un dato elemento. 
Quello che succede dentro la membrana può essere trascurabile rispetto al fenomeno complessivo che questa differenza di concentrazione determina nella cellula.

Il processo osmotico è spontaneo, non richiede energia aggiunta.
Questo è impossibile per il *primo principio della termodinamica* (l'energia di un sistema termodinamico isolato non si crea né si distrugge, ma si trasforma, passando da una forma a un'altra), abbiamo un apparente paradosso.

Se consideriamo due ambienti 1 e 2 separati da una sezione ideale S, ci attendiamo che il numero di molecole di soluto che nell'unità di tempo escono da 1 (e entrano in 2) sia *proporzionale* al numero di molecole che sono presenti per unità di volume, cioè alla *concentrazione C1* (e viceversa).

Questo può essere espresso tramite l'**equazione di Fick** o *legge di diffusione*: 

**Fd=D$\Delta$ (C1-C2)**

(Fd sta per flusso diffusionale netto)

Dove **D** è il *coefficiente di diffusione* (dipende dalla natura dei partecipanti al processo e dalla temperatura) e **A** è l'*area della sezione interessata al processo diffusivo*.

Se consideriamo due compartimenti 1 e 2 separai da una parete con pori di lunghezza *delta* per una superficie totale *F* e differenza di concentrazione del soluto $\delta$C= C$_1$-C$_2$, il soluto diffonde da 1 verso 2.

Il tasso di diffusione è dunque *direttamente proporzionale* alla differenza di concentrazione, alla temperatura e alla superficie di scambio, mentre è *inversamente proporzionale* alla distanza, alle dimensioni delle molecole e alla viscosità del solvente.

Questa equazione è valida nel caso di una membrana ideale. Supponiamo ora che i due compartimenti siano separati da una barriera reale, costituita da una membrana (M) di spessore deltax e composizion propria, e che le particelle siano spinte solo da un gradiente di concentrazione. In queste condizioni, il passaggio di una generica sestanza (i) può essere descritto dalla semplice equazione di Fick purchè il coefficiente di diffusione venga sostituito dal coefficiente di permeabilità P.

**F$_i$=P$_i$ (C1-C2)**

Il coefficiente di permeabilità di una data sostanza in una membrana omogenea comprende tutti i fattori che ne condizionano il passaggio:

**P$_i$ = $\beta$$_i$ (D$_m$ - $\Delta$x)**

dove **D$_m$** è il *coefficiente di diffusione della sostanza* nel materiale costitutivo della membrana e **$\Delta$x** lo *spessore della membrana*.
**$\beta$$_i$** invece, esprime *la capacità della sostanza di passare da uno spazio acquoso ad uno lipidico*, ovvero di potersi disciogliere nel materiale che costituisce la membrana.

Il coefficiente di permeabilità **P$_i$** esprime la *velocità con cui una sostanza può attraversare la membrana*.

Se la permeabilità è 0, il flusso attraverso la membrana sarà 0 (nessun flusso) indipendentemente dal gradiente.

Se il coefficiente di permeabilità invece è 1, la velocità di diffusione dipenderà solo dal gradiente.

## Diffusione facilitata
Nella membrana cellulare ci sono delle proteine che creano dei pori che permettono il passaggio di sostanze che altrimenti non passerebbero.

La diffusione facilitata è sempre un processo spontaneo che non richiede l'aggiunta di energia, ma che richiede la presenza di elementi aggiuntivi nella membrana (proteine).
La cinetica di trasporto è diversa rispetto a quella della diffusione semplice: nella *diff. semplice* la velocità di diffusione è in relazione lineare con il gradiente di concentrazione della molecola che diffonde, mentre nella *diff. facilitata* la velocità di diffusione dipende dalla disponibilità delle molecole che aiutano la diffusione. Quando queste molecole sono sature l'aumento della concentrazione della molecola che diffonde non incrementa ulteriormente il tasso di diffusione.
Questo significa che avrò per un po' una crescita lineare e poi arriverò ad un plateau oltre il quale l'aumento del soluto che diffonde non servirà più per aumentare la velocità di diffusione.

## L'osmosi

Quando due soluzioni diversamente concentrate vengono in contatto, non si osserva solo la diffusione delle molecole del soluto dalla soluzione più concentrata verso quella meno concentrata, ma anche la diffusione delle molecole d'acqua nella *direzione opposta*.

Questo flusso diffusionale dell'acqua prende il nome di **osmosi**, e la forza che determina il flusso diffusionale dell'acqua riferita all'unità di superficie prende il nome di **pressione osmotica**.

Affinchè avvenga il fenomeno osmotico è necessario che le due soluzioni a concentrazione diversa siano separate da una *membrana permeabile al solvente ma non al soluto*.

La forza che spinge le molecole idriche a passare attraverso la membrana semipermeabile si traduce in un aumento della pressione idrostatica all'interno del recipiente con più soluto al suo interno, pressione che aumenta fino ad equilibrare esattamente, a livello di membrana, la forza che spinge le molecole idriche ad attraversarla (*pressione osmotica*).

L'acqua tenderà a passare dalla zona meno concentrata a quella più concentrata.

la relazione quantitativa tra la differenza di pressione osmotica (delta pigreco) è data dalla **legge di van't Hoff**:

**$\Delta$ $\pi$ = RT (C$_1$-C$_2$)**

Una delle conseguenze della legge di van't Hoff della pressione osmotica è che **NON** dipende dalla natura delle particelle di soluto, ma solo dal loro numero per unità di volume.

Le cellule risentono della pressione osmotica poiché presentano una membrana plasmatica che lascia sempre passare l'acqua (questo passaggio può essere controllato).

Il gradiente osmotico tra l'ambiente esterno ed interno della cellula è creato da tutti quei soluti, detti **osmoliti**, che non possono assolutamente attraversare la membrana.

Se le concentrazioni degli osmoliti dentro e fuori sono uguali ovviamente non si ha l'effetto osmotico.
Normalmente le cellule animali sono in condizioni di equilibrio osmotico, mentre se non c'è equilibrio possono rigonfiarsi o avvizzire.

Nel plasma e nei globuli rossi abbiamo una concentrazione di 300 mOsmoles/L (ambiente *isotonico*).
Se i globuli rossi vengono posti in una *soluzione ipotonica* (es 150 mOsmoles/L), la cellula rigonfia fino a scoppiare, mentre se i globuli rossi vengono posti in una *soluzione ipertonica* (es 500 mOsmoles/L) la cellula raggrinzisce.

# Il trasporto di membrana
Le cellule non rappresentano un sistema chiuso, ma scambiano costantemente sostanze con l'esterno.
Questo scambio viene fatto in diversi modi che complessivamente vengono definiti come “trasporto di membrana”. 
Poiché la membrana ricopre interamente la cellula e non presenta “buchi”, deve esistere un modo per le molecole di attraversarla.
I fisiologi catalogano il trasporto di membrana creando in primo luogo due grandi divisioni:

1. **trasporto attivo**, le particelle possono essere trasportate anche *contro gradiente* e l'energia necessaria al trasporto proviene dal metabolismo cellulare;
2. **trasporto passivo**, le particelle attraversano la membrana cellulare solo *in favore di un gradiente* e l'energia necessaria al trasporto proviene dalla dissipazione del gradiente che muove le particelle. 

Possiamo avere trasporto attivo o passivo sia in ingresso che in uscita dalla cellula.

Il *trasporto passivo* può essere:

1. **semplice**, se non servono intermediari affinchè la sostanza diffonda attraverso la membrana;
2. **facilitato**, se la sostanza non può attraversare spontaneamente la membrana ma utilizza delle proteine trasportatrici.

Per il *trasporto semplice* serve una sostanza che possa diffondere attraverso la membrana ed un gradiente osmotico tra l'interno e l'esterno della cellula.

Un esempio di diffusione semplice è il passaggio dell'acqua (a volte può sfruttare anche il trasporto facilitato grazie alle *acquaporine*), dei gas atmosferici o le sostanze lipidiche.
Per diffusione facilitata inoltre, passano sostanze come i principali zuccheri del metabolismo (glucosio e fruttosio) e i principali ioni minerali (Na, K, Cl, Ca) necessari per la vita della cellula.

Il *trasporto attivo* invece viene suddiviso in:

+ *primario*, crea i gradienti di concentrazione e viene generato da speciali trasportatori detti **pompe** che consumano energia sotto forma di ATP (dette anche pompe ATPasiche o ATP dipendenti);
+ *secondario*, non viene speso direttamente ATP ma viene sfruttata la differenza di potenziale elettrochimico creata dai trasportatori primari che pompano ioni al di fuori della cellula, il trasportatore secondario sfrutta l'energia di questo gradiente per trasportare un'altra sostanza contro gradiente. 

Il trasporto attivo secondario viene poi diviso in:

+ **uniporto**, è il trasporto secondario di una sola sostanza che si muove sfruttando la differenza di potenziale elettrochimico creato da trasportatori primari;
+ **costrasporto**, è il trasporto contemporaneo di due specie ioniche o di altri soluti.

Il cotrasporto avviene grazie alla presenza di proteine di membrana dette **cotrasportatori**: queste proteine possono trasportare 2 o 3 molecole diverse di cui una contro gradiente e l'altra secondo gradiente. Come già detto non c'è consumo diretto di ATP ma c'è dissipazione di un gradiente che sarà stato precedentemente creato da un trasportatore attivo primario.
Nel cotrasporto si ha la diffusione di una sostanza lungo il suo gradiente ed è proprio questa diffusione a creare i presupposti affinché lo stesso trasportatore possa far attraversare la membrana ad un'altra sostanza contro gradiente (le sostanze trasportate possono essere anche tre).

Il cotrasporto si divide poi in:

+ **antiporto**, è il trasporto contemporaneo di due specie ioniche o di altri soluti che si muovono in *direzioni diverse* attraverso la membrana. Una delle due sostanze viene lasciata fluire secondo gradiente, da un compartimento ad alta concentrazione ad uno a bassa concentrazione. Questo genera l'energia entropica necessaria per guidare il trasporto dell'altro soluto contro gradiente, da bassa ad alta concentrazione;
+ **simporto**, usa il flusso di un soluto secondo gradiente per muovere un'altra molecola contro gradiente ma il movimento avviene in questo caso attraversando la membrana nella *stessa direzione*.

Nei tipi di trasporto possiamo poi includere fenomeni di **esocitosi** e **endocitosi**. In questo caso le sostanze non vengono trasportate molecola per molecola ma come massa di materia grazie a movimenti della membrana plasmatica che ingloba una certa quantità di materiale. L'endocitosi e l'esocitosi implicano sempre la formazione di vescicole.

# Trasporto attivo primario: le pompe

Le pompe sono trasportatori di membrana, ovvero proteine di membrana formate da 3 porzioni: una parte esterna e glicosilata, una parte citosolica (molto più grande di quella esterna) ed una parte immersa nella membrana.

Queste proteine sono capaci di accoppiare il trasporto contro gradiente di diversi substrati con la defosforilazione di una molecola di ATP.
L'idrolisi dell'ATP libera energia che il trasportatore può utilizzare per far avvenire il passaggio di una sostanza da un lato all'altro della membrana.

I trasportatori di membrana sono presenti anche all'interno della cellula sulle membrana di alcuni organuli cellulari (es: lisosomi, mitocondri…). Trasportano numerosi tipi di composti (noi vedremo soprattutto gli ioni minerali)

Le proteine responsabili dei trasporti attivi primari si possono suddividere in 3 gruppi:

+ le ABC ATPasi;
+ le H-ATPasi (comprende le F,V e A ATP-asi);
+ le P-ATPasi.

**(IMMAGINE p87)**

Le **F-ATPasi** (o ATP sintasi) si trovano nei mitocondri e sono coinvolte nella sintetizzazione dell'ATP; queste ATPasi funzionano in modo opposto rispetto alle altre, ovvero sinsetizzano ATP sfruttando l'energia di un trasporto ionico secondo gradiente invece di trasportare contro gradiente ioni sfruttando l'energia prodotta dall'idrolisi dell'ATP.

Le **V-ATPasi** acidificano il lume interno dei vacuoli e di altri organuli endocellulari portando al loro interno ioni H+.

Le F e le V-ATPasi sono costituite da due gruppi di subunità (*complessi*) denominati F1 e F0 o V1 e V0.
I gruppi F1 e V1 sono citoplasmatici e presentano i siti catalitici per l'ATP, mentre le porzioni F0 e V0 sono transmembrana e sono la sede del trasporto degli idrogenioni.

**(IMMAGINE P89)**

Le **A-ATPasi** si trovano esclusivamente negli Archea (funzione delle F-ATPasi e struttura simile alle V-ATPasi).

Le **P-ATPasi** pompano ioni Na$^+$, K$^+$, Ca$^2$$^+$… hanno un intermedio fosforilato. La molecola del trasportatore viene fosforilata e trasportata dal compartimento extracellulare a quello intracellulare.

In una normale condizione fisiologica esistono diversi gradienti di membrana (indispensabili per la vita delle cellule). La fisiologia di una cellula ruota attorno ad alcuni ioni minerali che sono quelli più abbondanti nei liquidi biologici. 

I più abbondanti in assoluto sono il Na e il K, seguiti da Cl e Ca. Questi ioni hanno sempre concentrazioni diverse dentro e fuori la cellula:

+ **Na$^+$** > nell'ambiente esterno (140 mmol nell'ambiente esterno, 5 mmol nel citosol);
+ **K$^+$** > nel citosol (5-15 mmol nell'ambiente esterno, 145 mmol nel citosol);
+ **Cl$^-$** > nell'ambiente esterno (110 mmol nell'ambiente esterno, 4 mmol nel citosol);
+ **Ca$^2$$^+$** > nell'ambiente esterno (2,5-5 mmol nell'ambiente esterno, 0,0001 mmol nel citosol).

Nel momento in cui uno di questi gradienti cambia la cellula muore, dunque la cellula tende a mantenere questi gradienti sempre costanti.

Questi gradienti sono mantenuti dal trasporto attivo primario che li crea ed in parte da quello secondario che sfruttando questi gradienti fondamentali ne tiene stabili altri.

## Le P-ATPasi

Queste proteine presentano un meccanismo di trasporto comune a tutte, anche se è stato individuato con precisione solo nelle pompe SERCA e nella Na$^+$/K$^+$-ATPasi.

Il loro modello di funzionamento è chiamato "Post-Albers" e assume che la proteina trasportatrice possa assumere *due conformazioni*:
+ nella conformaizone **E1** i siti di legame sono esposti dal lato citoplasmatico ed hanno alta affinità per i substrati che devono essere trasportati dall'altro lato della membrana e bassa affinità per i substrati che sono trasportati in senso opposto;
+ nella conformazione **E2** gli stessi siti sono esposti al lato extracellulare della membrana ed hanno bassa affinità per i substrati che sono stati legati in precedenza al lato intracellulare ed alta affinità per i substrati che saranno importati nel citoplasma.

Come avviene il cambiamento conformazionale?

Il ciclo parte con la proteina nella conformazione E1 in cui presenta sia un sito di legame ad alta affinità per l'ATP (che vi si lega) che i siti di legame per i substrati ad alta affinità.

1. Si forma il legame tra i substrati presenti nel citosol e i siti di legame ad alta affinità. L'energia liberata da tale legame provoca un primo riarrangiamento della proteina;
2. il cambiamento conformazionale provoca la chiusura delle vie di accesso ai siti di legame verso il citoplasma intrappolando il substrato che si era legato. Questo viene detto stato di fosforilazione E1-P;
3. si ha un cambiamento nella proteina che riduce l'affinità dei siti di legame per i substrati che aveva legato precedentemente, mentre aumenta l'affinità per i substrati da legare nell'ambiente extracellulare. Contemporaneamente si apre un varco di uscita al lato extracellulare della membrana dove, per la ridotta affinità dei siti di legame, vengono rilasciati i substrati precedentemente legati. A questi siti di legame vengono poi legati i nuovi substrati. Durante questo passaggio la proteina passa dalla conformazione E1-P a quella E2-P;
4. il legame dei nuovi substrati ai siti di legame causa la chiusura di questo varco ed il conseguente intrappolamento dei substrati.

Questo processo avviene in maniera ciclica permettendo il continuo legame e trasporto di molecole da una parte all'altra della cellula.

### Pompa Na$^+$/K$^+$

Il Na$^+$ è lo ione più importante extracellularmente, mentre il K$^+$ è il più importante intracellularmente.
Esiste una Na$^+$/K$^+$ ATP, o ATPasi sodio-potassio dipendente o pompa sodio-potassio.
È una pompa di tipo P, localizzata nella membrana plasmatica, che sfrutta un intermedio fosforilato.

Questo trasportatore crea il gradiente del Na$^+$ e del K$^+$, che sono i più importanti dal punto di vista quantitativo. Movimenta la maggior quantità di materiale attraverso la membrana.

Trasporta contemporaneamente ioni Na$^+$ fuori dalla cellula e ioni K$^+$ all'interno, entrambi contro il loro gradiente elettrochimico.
Questa pompa è essenziale per l'eccitabilità dei neuroni e del muscolo poichè è essenziale per l'equilibrio elettrico e osmotico della cellula.

**(riguardare ELETTROMAGNETISMO su appunti fisica)**

Questa proteina è formata da due subunità:

+ una **subunità alfa** formata da 10 domini transmembrna che sporge in prevalenza nel citosol. Questa subunità porta i siti di legame per l'ATP e per i cationi;
+ una **subunità beta** più piccola, formata da un solo dominio transmembrana, che sporge verso l'esterno con una porzione glicosilata.

La proteina viene fosforilata, tramite l'idrolisi di una molecola di ATP, mentre si trova in uno stato in cui la proteina presenta elevata affinità per il legame di Na$^+$ sul lato citosolico (dove sodio ce n'è “poco”). Questa fosforilazione produce una variazione conformazionale della proteina. A questo punto la zona che lega il Na$^+$ (può ospitare fino a 3 ioni alla volta) si apre all'interno della cellula dove il Na+ è molto concentrato.

Questa variazione conformazionale rende i siti di legame per il Na+ molto meno affini allo ione permettendogli di venire rilasciato all'interno della cellula.
L'affinità per il ligando si presenta con un valore simile a quello della concentrazione dello ione.
Quando la proteina varia la sua conformazione rivolgendo i siti di legame verso l'esterno il coefficiente di dissociazione deve salire a 100/150 mmol. 

La fosforilazione della proteina non dura molto a lungo (parliamo di millisecondi) e quando viene defosforilata l'affinità per il Na$^+$ diminuisce ma aumenta quella per il K$^+$.

Ogni *3 ioni Na$^+$* che escono ne entrano *2 di K$^+$*. Questo trasporto viene definito **elettrogenico** poiché crea una differenza di potenziale elettrico tra l'esterno e l'interno della cellula a causa del differente numero di cariche positive trasportate.

### Pompa protonica o H$^+$/K$^+$ ATPasi

Questo trasportatore opera un *antiporto* molto simile alla Na$^+$/K$^+$-ATPasi (è un'ATPasi dei tipo P) ma, a differenza di quest'ultima è *elettroneutra*.
Questo trasportatore estrude 2 ioni H$^+$ ed intrude 2 ioni K$^+$.
È tipico delle cellule ossintiche delle ghiandole gastriche della mucosa dello stomaco per l'acidificazione del chimo.

### Pompa Ca$^2$$^+$-ATPasi

Questi trasportatori attivi primari dovrebbero essere più propriamente denominati Ca$^2$$^+$/H$^+$-ATPasi e sono anch'essi molto espressi.

Ne possiamo riconoscere almeno due tipi distinti:

1. Le **pompe PMCA** o Ca$^2$$^+$ ATPasi della plasma membrana, trasportano *uno ione Ca$^2$$^+$* all'esterno della cellula e *uno ione H$^+$* all'interno della cellula per ogni molecola di ATP idrolizzata.
Ne esistono 4 isoforme.
2. le **SERCA** o Ca$^2$$^+$ ATPasi del reticolo sarco-endoplasmatico, trasportano verso il lume del reticolo endoplasmatico *due ioni Ca$^2$$^+$* ed un certo numero di ioni H$^+$ (per ogni coppia di Ca$^2$$^+$ vengono traslocati un po' meno di 4 ioni H$^+$).
È il principale sistema di omeostasi del muscolo scheletrico e cardiaco.

Questa proteina movimenta gli ioni sulla membrana del reticolo endoplasmatico, mentre le altre due viste movimentano gli ioni sulla membrana plasmatica.

### Cotrasporto 3Na$^+$/2Ca$^2$$^+$

Questo è un antiporto.

Questo trasportatore sfrutta il gradiente del Na$^+$ facendolo entrare nella cellula e contemporaneamente porta Ca$^2$$^+$ fuori dalla cellula.

È un processo che tende ad innalzare il potenziale eletttrico transmembranario a causa del diverso numero di cariche spostate.


### Controtrasporto Na$^+$/H$^+$

Questi trasportatori provvedono all'espulsione nello spazio extracellulare degli ioni H$^+$ liberati nel citosol dalla deidrogenazione dei substrati.
L'ingresso di ioni Na$^+$ comporta un'equivalente uscita di H$^+$ in direzione opposta. 

Questi trasportatori sono molto espressi nel rene dove rappresentano il principale meccanismo di acidificazione dell'urina.

Nel rene avviene la filtrazione del sangue (liquido di partenza = plasma), il liquido finale è l'urina (molto diversa dal plasma). Tutte le differenze tra il plasma e l'urina sono dovute all'attività di trasportatori che agiscono nei tubicini dove passa il plasma.

## Trasportatori mediati da vescicole
Molecole ed aggregati sovramolecolari di varie dimensioni possono entrare o uscire dalle cellule con un meccanismo completamente diverso da quelli considerati finora: superando la emmbrana plasmatica *racchiusi in vescicole*.

**Endocitosi.** Quando il carico delle vescicole è una goccia fluida, la vescicola è di minor diametro e si parla di **pinocitosi**. Solitamente la pinocitosi è *mediata da recettori*, essendo innescata dal contatto delle molecole che devono essere introdotte nella cellula con specifici recettori della membrana plasmatica.

Quando invece viene unglobato un corpuscolo solido, la vescicola che lo include ha diametro maggiore e il processo è detto **fagocitosi**. La fagocitosi richiede l'*intervento del citoscheletro* ed in particolare, una volta che il materiale da fagocitare ha attivato specifici recettori di membrana, mette in moto i microfilamenti di actina ad esso sottostanti, assumendo il chiaro carattere di azione motoria.

**Esocitosi.** Qui la sequenza degli eventi è inversa a quella dell'endocitosi: essa inizia con l'adesione alla superficie interna della membrana plasmatica di una vescicola in arrivo dal citoplasma, carica del materiale che dev'essere espulso dalla cellula. Seguono la fusione e l'apertura della vescicola, che rende libero il suo contenuto nell'ambiente.

Le vescicole destinate a fondersi con la membrana plasmatica provengono dal complesso di Golgi.


## Il trasporto transepiteliale

Negli organismi superiori, ogni scambio di materia con l'ambiente avviene attraverso particolari tessuti denominati *epiteli*.

Mentre gli epiteli pluristratificati delimitano e proteggono l'organismo, quelli monostratificati assolvono al compito di regolare gli scambi materiali tra il suo *ambiente interno* e l'ambiente in cui esso vive, svolgendo una funzione analoga alla membrana plasmatica della singola cellula.

L'alterazione del trasporto transepiteliale causa malattie come la fibrosi cistica, malattia dovuta ad un trasporto anomalo del cloro.


# La comunicazione cellulare
Le cellule possono comunicare tra loro sia per contatto che a distanza grazie all'utilizzo di molecole che funzionano come messaggeri chimici.

Per la comunicazione cellulare serve: 

+ un messaggero chimico;
+ un recettore, ovvero una molecola in grado di recepire la molecola segnale;
+ un marchingegno cellulare che converta il segnale ricevuto dal recettore in un'attività della cellula.

Quando un recettore cellulare lega una molecola segnale ad esso indirizzata modifica lo stato funzionale della una cellula (= la cellula stava facendo qualcosa e comincia a fare qualcos'altro).
Ci sono sostanze che hanno una capacità enorme di modificare lo stato funzionale di una certa cellula, dette “ormoni” (ne basta una concentrazione molto bassa perché si modifichi lo stato funzionale della cellula interessata).

## I recettori cellulari

I recettori chimici sono i sensori dei messaggeri extracellulari. Essi sono sempre **molecole proteiche** foggiate in modo da legare con *altissima affinità* quelle dei messaggeri (chiamati genericamente *ligandi*).

Si tratta di legami relativamente *labili* (ponti idrogeno, forze di van der Waals...) e quindi facilmente reversibili.

La molecola segnale solitamente arriva da un'altra cellula, entra in contatto con la cellula che possiede il recettore e si lega al recettore attivandolo.

Il recettore, dopo essere entrato in contatto con la molecola segnale, modifica la sua conformazione legando altre proteine della cellula, che a loro volta legano altre proteine, fino ad attivare degli enzimi che cambieranno lo stato funzionale della cellula.
Questo processo viene chiamato **“trasduzione del segnale”**.

Quando avvengono le comunicazioni cellulari? Sempre.
Non esistono cellule vive che non siano coinvolte in fenomeni di comunicazione cellulare. 

Nelle colture cellulari in vitro non tutti i tipi di cellule possono essere coltivate, ma per quelle che lo sono è sempre essenziale che ci siano dei fattori di crescita nel terreno, altrimenti la cellula andrà in apoptosi.
Solitamente viene utilizzato il siero fetale bovino poichè contiene molti fattori di crescita.

I recettori possono essere:

+ **intracellulari** (o endocellulari), ubicati nel citoplasma o nel nucleo, accessibili soltanto ai messaggeri extracellulari **liposolubili** che possono superare la membrana della cellula bersaglio. Generalmente esplicano al loro azione regolando direttamente svariati processi di trascrizione genica che presiedono alla sintesi di nuove proteine;
+ **di superficie** (o membranali), ubicati sulla membrana plasmatica, riservati ai ligandi **idrosolubili** i quali, per le dimensioni ed altre caratteristiche delle loro molecole, non possono superare la membrana della cellula bersaglio.

Gli *endocrinologi* studiano da dove arriva a dove va la molecola segnale.
Si distingue un segnale **endocrino** quando le due cellule sono situate a distanza, ed il messaggio deve viaggiare nel torrente sanguigno.

Un altro segnale è quello **paracrino**, qui non serve il passaggio della molecola segnale nel circolo sanguigno poichè il punto di origine e di arrivo della molecola sono molto vicini (cellule vicine), dunque la moleocla devve attraversare solo lo spazio intracellulare.

Possiamo distinguere anche un segnale **autocrino** se la molecola segnale rilasciata da una cellula trova recettori sulla propria membrana (es. fattori di crescita).

Il **ligando** consiste nella la molecola segnale (ormone, feromone, ione, neurotrasmettitore, farmaco, etc…) che si lega in maniera specifica a un sito sulla molecola del recettore (situato sulla superficie o all'intenro della cellula bersaglio).

Esistono metodi raffinati (es. HPLC cromatogragfia liquida ad alta prestazione) con i quali si è possibile individuare queste molecole quando presenti nel sangue; tramite questi metodi è stato osservato che la maggior parte di queste molecole, quando stanno agendo, sono a concentrazioni di 10^-9/-10 molare.

Per definire l'affinità del recettore per una molecola possiamo fare un grafico dove l'**asse y** indica la **percentuale di molecole recettore legate** e l'**asse x** indica la **concentrazione del ligando nel sangue**. È possibile stimolare la cellula bersaglio con una concentrazione crescente di molecole segnale e valutare quante molecole vengono legate dai recettori. Il grafico mostrerà una crescita inizialmente esponenziale e poi evidenzierà un valore di plateau che indica che tutti i recettori sono stati legati.

Le cellule spesso hanno una frazione di *recettori “di riserva”*, così che la concentrazione del ligando che fornisce la massima risposta è minore della concentrazione del ligando che saturerebbe i recettori.

L'intensità di una risposta biologica a un ligando è generalmente proporzionale al numero di recettori occupati:

[RL] = [R][L]/k 

Per una data concentrazione di ligando, cellule con più recettori avranno più recettori occupati.
L'interazione tra la molecola segnale e il recettore è sempre basata su legami deboli, perciò il tempo che il ligando rimane attaccato al recettore è molto breve.

Più il ligando è affine al recettore, più le cellule saranno sensibili al ligando.


## Molecole segnale di tipo gassoso

### L'ossido nitrico (NO)
Il monossido di azoto (molecola inquinante dal punto di vista ambientale) viene prodotta dalle cellule ed è dunque presente all'interno dei tessuti. L'ossido nitrico è prodotto nelle cellule dagli enzimi **NO sintasi (NOS)** a partire da *arginina* che viene convertita in *citrullina* liberando monossido di azoto.

Il primo effetto di questo enzima che fu scoperto riguardava la sua azione come *vasodilatatore*: il monossido di azoto agisce sulla **guanosima monofosfato ciclico (cGMP)** che inibisce la contrazione della muscolatura liscia causando il rilassamento dei vasi e il loro “ingrandimento”.

Il monossido di azoto viene prodotto dall'endotelio dei vasi ed essendo un gas può diffondere bene nelle cellule vicine.

Un'altro gas è il **monossido ci carbonio (CO)**, prodotto dall'organismo tramite l'attività della **eme-ossigenasi** e che può agire come *molecola segnale delle macchinasi*.



